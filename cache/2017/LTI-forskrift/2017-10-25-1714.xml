<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-10-25-1714" type="lt" url="https://lovdata.no/lovtidend/forskrift/2017-10-25-1714">
  <metadata>
    <type>lt</type>
    <base>LT</base>
    <id>LT/lt/2017-10-25-1714</id>
    <dato>25.10.2017 nr. 1714</dato>
    <dato type="iso">2017-10-25</dato>
    <ikraft>25.10.2017, 01.01.2018, 01.08.2018, 01.08.2019</ikraft>
    <ikraft type="iso">2017-10-25, 2018-01-01, 2018-08-01, 2019-08-01</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-04-01-15-§3-9">L01.04.2005 nr. 15 § 3-9</ref>, <ref id="lov-2005-04-01-15-§5-2">§ 5-2</ref>, <ref id="lov-2005-04-01-15-§5-3">§ 5-3</ref></hjemmel>
    <endrer type="ref">https://lovdata.no/for/2015-12-08-1449</endrer>
    <rettet/>
    <journalnummer>2017-1133</journalnummer>
  </metadata>
  <tekst>
    <korttittel>Endr. i forskrift om studier ved NTNU</korttittel>
    <tittel>Forskrift om endring i forskrift om studier ved Norges teknisk-naturvitenskapelige universitet (NTNU)</tittel>
    <marg niv="1" id="/marg/1"><b>Hjemmel:</b> Fastsatt av styret ved Norges teknisk-naturvitenskapelige universitet (NTNU) 25. oktober 2017 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, § 5-2 og § 5-3.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2017-10-25-1714/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) gjøres følgende endringer:
<br/></ledd>
      <ledd id="/kapittel/i/ledd/2">Ny § 3-10 skal lyde:</ledd>
      <ledd id="/kapittel/i/ledd/3">§ 3-10. <i>Bærbar datamaskin</i></ledd>
      <ledd id="/kapittel/i/ledd/4">Studentene skal ha egen standard bærbar datamaskin for bruk i undervisning og vurdering, jf. forskrift om egenbetaling ved universiteter og høyskoler § 3-3 (3). Rektor kan fastsette nærmere bestemmelser om krav til utstyr for bærbar datamaskin.
<br/></ledd>
      <ledd id="/kapittel/i/ledd/5">§ 5-11 (3) skal lyde:</ledd>
      <ledd id="/kapittel/i/ledd/6">Ekstern sensor kan ikke være tilsatt i hovedstilling eller bistilling ved NTNU eller ha hatt engasjement som timelærer i det aktuelle emnet for eksamenskullet. Ekstern sensor kan heller ikke ha vært tilsatt ved NTNU det siste året. Ved felles studieprogram eller fellesgradsprogram kan ikke tilsatte ved samarbeidsinstitusjon(er) være ekstern sensor på emner som inngår i det felles studieprogrammet eller fellesgradsprogrammet.
<br/></ledd>
      <ledd id="/kapittel/i/ledd/7">§ 5-11 (4) skal lyde:</ledd>
      <ledd id="/kapittel/i/ledd/8">Tilsatte i vitenskapelig stilling behøver ikke oppnevnes som intern sensor. Kvalifikasjonskravet for sensor er det samme som kravet for å undervise i emnet. Særlig relevant yrkeserfaring kan godkjennes som kvalifikasjon.
<br/></ledd>
      <ledd id="/kapittel/i/ledd/9">§ 5-11 (6) skal lyde:</ledd>
      <ledd id="/kapittel/i/ledd/10">Det skal være minst to sensorer, hvorav minst én ekstern, ved bedømmelsen av master-/hovedoppgaven, jf. uhl § 3-9 nr. 2. Det samme gjelder ved bedømmelse av bacheloroppgave på 15 studiepoeng eller mer. Veileder kan ikke være sensor på master-/hovedoppgaven. Veileders relevante kunnskap om studentens arbeid skal formidles til sensorene.
<br/></ledd>
      <ledd id="/kapittel/i/ledd/11">§ 5-11 (7) skal lyde:</ledd>
      <ledd id="/kapittel/i/ledd/12">Alle emner skal innen en tre-årsperiode ha hatt ekstern sensor i tillegg til intern. For emner med mange oppmeldte til eksamen (mer enn 150 studenter) kan fakultetet vedta at ekstern sensor, sammen med intern, bare skal brukes på en fastsatt del av besvarelsene. Denne vurderingen skal da være grunnlag for vurdering av de øvrige besvarelsene. Der det brukes tilsynssensor, jf. punkt 9, kan fakultetet vedta at tilsynssensorordningen erstatter kravet om ekstern sensor etter dette punkt.
<br/></ledd>
      <ledd id="/kapittel/i/ledd/13">§ 5-11 (8) skal lyde:</ledd>
      <ledd id="/kapittel/i/ledd/14">Sensorene skal i fellesskap bli enig om hvilken karakter som skal gis. Hvis det unntaksvis ikke er mulig å bli enig, avgjør ekstern sensor hvilken karakter som skal gis. Fakultetet kan i særlige tilfeller bestemme at det skal oppnevnes en tredje sensor.
<br/></ledd>
      <ledd id="/kapittel/i/ledd/15">§ 5-11 (9) skal lyde:</ledd>
      <ledd id="/kapittel/i/ledd/16">Ekstern evaluering av vurderingsordningene kan gjennomføres med tilsynssensor for deler av et studieprogram eller for ett eller flere studieprogram samlet. Retningslinjer for bruk av tilsynssensor vedtas av rektor.
<br/></ledd>
      <ledd id="/kapittel/i/ledd/17">§ 6-2 (1) skal lyde:</ledd>
      <ledd id="/kapittel/i/ledd/18">Begrunnelse for og klage på karakter behandles etter uhl § 3-9 (5) og § 5-3. Ved ny sensur skal det være minst to nye sensorer, hvorav minst en ekstern. Sensorene skal ikke få opplyst opprinnelig karakter, sensors begrunnelse for denne eller studentens begrunnelse for klagen. Ved ikke bestått forprøve er klagefristen én uke dersom sensurtidspunktet er kunngjort senest når forprøven avholdes.
<br/></ledd>
      <ledd id="/kapittel/i/ledd/19">§ 6-3 (1) skal lyde:</ledd>
      <ledd id="/kapittel/i/ledd/20">Klage over formelle feil ved vurdering eller sensur behandles etter § 5-2 i uhl. Fakultetet avgjør klagen. Hvis studenten ikke gis medhold, sendes klagen til NTNUs klagenemnd for endelig avgjørelse. Ved ikke bestått forprøve er klagefristen én uke.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2017-10-25-1714/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Ny § 3-10 trer i kraft 1. januar 2018.</ledd>
      <ledd id="/kapittel/ii/ledd/2">Endringene i § 5-11 (3), § 5-11 (4), § 5-11 (6), 2. punktum, § 5-11 (7) og § 5-11 (8) trer i kraft fra studieåret 2018/19 (1. august 2018).</ledd>
      <ledd id="/kapittel/ii/ledd/3">Endringene i § 5-11 (6), 3. og 4. punktum trer i kraft fra studieåret 2019/20 (1. august 2019). Endringene i § 5-11 (9) trer i kraft straks.</ledd>
      <ledd id="/kapittel/ii/ledd/4">Endringene i § 6-2 (1) og § 6-3 (1) trer i kraft 1. januar 2018.</ledd>
    </kapittel>
  </tekst>
</dokument>
