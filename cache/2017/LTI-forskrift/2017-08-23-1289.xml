<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-08-23-1289" type="lt" url="https://lovdata.no/lovtidend/forskrift/2017-08-23-1289">
  <metadata>
    <type>lt</type>
    <base>LT</base>
    <id>LT/lt/2017-08-23-1289</id>
    <dato>23.08.2017 nr. 1289</dato>
    <dato type="iso">2017-08-23</dato>
    <ikraft>01.09.2017, 01.01.2018</ikraft>
    <ikraft type="iso">2017-09-01, 2018-01-01</ikraft>
    <departement>Klima- og miljødepartementet</departement>
    <etat/>
    <gjelder>Norge</gjelder>
    <hjemmel><ref id="lov-1981-03-13-6-§31">L13.03.1981 nr. 6 § 31</ref>, <ref id="lov-1981-03-13-6-§32">§ 32</ref>, <ref id="lov-1981-03-13-6-§33">§ 33</ref>, <ref id="lov-1981-03-13-6-§49">§ 49</ref>, <ref id="lov-1981-03-13-6-§52a">§ 52a</ref>, <ref id="lov-1981-03-13-6-§63">§ 63</ref>, <ref id="lov-1981-03-13-6-§81">§ 81</ref>, <ref id="for-1983-07-08-1245">F08.07.1983 nr. 1245</ref>, <ref id="for-1993-06-11-785">F11.06.1993 nr. 785</ref></hjemmel>
    <endrer type="ref">https://lovdata.no/for/2004-06-01-93</endrer>
    <rettet/>
    <journalnummer>2017-0909</journalnummer>
  </metadata>
  <tekst>
    <korttittel>Endr. i avfallsforskriften (produsentansvar for emballasje)</korttittel>
    <tittel>Forskrift om endring i avfallsforskriften (produsentansvar for emballasje)</tittel>
    <marg niv="1" id="/marg/1"><b>Hjemmel:</b> Fastsatt av Klima- og miljødepartementet 23. august 2017 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785.
<br/><b>EØS-henvisninger:</b> EØS-avtalen vedlegg II kap. XVII nr. 7 (direktiv 1994/62/EF endret ved direktiv 2004/12/EF, direktiv 2005/20/EF og direktiv 2013/2/EU).</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2017-08-23-1289/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:
<br/></ledd>
      <ledd id="/kapittel/i/ledd/2">Kapittel 7 skal lyde:</ledd>
      <ledd id="/kapittel/i/ledd/3">Kapittel 7. Emballasjeavfall</ledd>
      <ledd id="/kapittel/i/ledd/4">Fastsatt med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. EØS-avtalen vedlegg II kapittel XVII nr. 7 (direktiv 1994/62/EF endret ved direktiv 2004/12/EF, direktiv 2005/20/EF og direktiv 2013/2/EU).</ledd>
      <ledd id="/kapittel/i/ledd/5">§ 7-1. <i>Formål</i></ledd>
      <ledd id="/kapittel/i/ledd/6">Formålet med dette kapitlet er å redusere de miljøproblemer emballasje forårsaker når den brukes, øke ombruk og materialgjenvinning og redusere miljøproblemer fra emballasjeavfall. Dette skal skje gjennom å redusere mengden emballasje, gjennom optimering av emballasjen og ved å sikre at brukt emballasje og emballasjeavfall blir samlet inn, ombrukt og materialgjenvunnet.</ledd>
      <ledd id="/kapittel/i/ledd/7">§ 7-2. <i>Virkeområde</i></ledd>
      <ledd id="/kapittel/i/ledd/8">Bestemmelsene i dette kapitlet regulerer ubrukt emballasje brakt i omsetning i det norske markedet, samt innsamling, ombruk, materialgjenvinning og annen behandling av brukt emballasje og emballasjeavfall.</ledd>
      <ledd id="/kapittel/i/ledd/9">Bestemmelsene i dette kapitlet omfatter ikke emballasje til drikkevarer som dekkes av avfallsforskriften § 6-1.</ledd>
      <ledd id="/kapittel/i/ledd/10">Bestemmelsene i dette kapitlet gjelder ikke for Svalbard og Jan Mayen.</ledd>
      <ledd id="/kapittel/i/ledd/11">§ 7-3. <i>Definisjoner</i></ledd>
      <ledd id="/kapittel/i/ledd/12">I dette kapitlet menes med
<liste id="/kapittel/i/ledd/12/liste/a"><lverdi>a)</lverdi><avsnitt id="/kapittel/i/ledd/12/liste/a/avsnitt/1"><i>emballasje;</i> ethvert produkt og enhver engangsartikkel, som består av materialer av hvilken som helst art, brukt til innpakking, beskyttelse, håndtering, levering fra produsent til bruker og presentasjon av varer, herunder råvarer og ferdigprodukter. Ved vurderingen av om noe er emballasje skal følgende tre kriterier legges til grunn:</avsnitt><liste id="/kapittel/i/ledd/12/liste/a.1"><lverdi>1)</lverdi><avsnitt id="/kapittel/i/ledd/12/liste/a.1/avsnitt/1">Produkter og engangsartikler skal anses som emballasje dersom de er i samsvar med ovennevnte definisjon, uavhengig av andre funksjoner som emballasjen måtte ha, med mindre artikkelen utgjør en integrert del av et produkt og er nødvendig for å omslutte, støtte eller bevare produktet i hele dets levetid og alle deler er bestemt til å brukes eller forbrukes samlet</avsnitt></liste><liste id="/kapittel/i/ledd/12/liste/a.2"><lverdi>2)</lverdi><avsnitt id="/kapittel/i/ledd/12/liste/a.2/avsnitt/1">Produkter og engangsartikler som er utformet for og beregnet på å bli fylt, og engangsartikler som selges fylt, skal anses som emballasje i den grad de fyller en emballasjefunksjon</avsnitt></liste><liste id="/kapittel/i/ledd/12/liste/a.3"><lverdi>3)</lverdi><avsnitt id="/kapittel/i/ledd/12/liste/a.3/avsnitt/1">Emballasjekomponenter og hjelpeelementer som er integrert i emballasjen, skal anses som en del av den emballasjen de er integrert i. Hjelpeelementer som er hengt direkte på eller er festet til produktet, og som fyller en emballasjefunksjon, skal anses som emballasje med mindre de utgjør en integrert del av produktet og alle deler er bestemt til å forbrukes eller disponeres samlet</avsnitt></liste></liste>
<liste id="/kapittel/i/ledd/12/liste/b"><lverdi>b)</lverdi><avsnitt id="/kapittel/i/ledd/12/liste/b/avsnitt/1"><i>emballasjeavfall;</i> enhver emballasje som omfattes av definisjonen av avfall i forurensningsloven § 27</avsnitt></liste>
<liste id="/kapittel/i/ledd/12/liste/c"><lverdi>c)</lverdi><avsnitt id="/kapittel/i/ledd/12/liste/c/avsnitt/1"><i>returselskap;</i> en virksomhet som påtar seg å oppfylle plikter etter denne forskrift for en eller flere produsenter, og som er godkjent i henhold til § 7-14</avsnitt></liste>
<liste id="/kapittel/i/ledd/12/liste/d"><lverdi>d)</lverdi><avsnitt id="/kapittel/i/ledd/12/liste/d/avsnitt/1"><i>produsent;</i> enhver som ervervsmessig importerer eller i Norge produserer emballasje eller emballerte produkter til det norske markedet</avsnitt></liste>
<liste id="/kapittel/i/ledd/12/liste/e"><lverdi>e)</lverdi><avsnitt id="/kapittel/i/ledd/12/liste/e/avsnitt/1"><i>behandling;</i> aktiviteter som gjøres for gjenvinning eller sluttbehandling av avfall, herunder forberedelse til gjenvinning eller sluttbehandling og lagring i påvente av gjenvinning eller sluttbehandling</avsnitt></liste>
<liste id="/kapittel/i/ledd/12/liste/f"><lverdi>f)</lverdi><avsnitt id="/kapittel/i/ledd/12/liste/f/avsnitt/1"><i>materialgjenvinning;</i> enhver form for gjenvinning der avfallsmaterialer brukes til fremstilling av stoffer eller løsøregjenstander som ikke er avfall. Materialgjenvinning inkluderer biologisk behandling av organisk avfall. Bruk av avfall til fremstilling av energi eller materialer som skal anvendes som brensel eller fyllmasser, regnes ikke som materialgjenvinning</avsnitt></liste>
<liste id="/kapittel/i/ledd/12/liste/g"><lverdi>g)</lverdi><avsnitt id="/kapittel/i/ledd/12/liste/g/avsnitt/1"><i>avfallsforebygging:</i> tiltak som er truffet før emballasje blir avfall og som reduserer mengden avfall, skadelige virkninger av avfallet på miljøet og menneskers helse eller innholdet av skadelige stoffer i emballasjen.</avsnitt></liste></ledd>
      <ledd id="/kapittel/i/ledd/13">§ 7-4. <i>Grunnleggende krav til emballasjens sammensetning mv</i>.</ledd>
      <ledd id="/kapittel/i/ledd/14">Emballasje kan kun omsettes i det norske markedet dersom den oppfyller de grunnleggende kravene i vedlegg I til dette kapitlet.</ledd>
      <ledd id="/kapittel/i/ledd/15">De grunnleggende kravene etter første ledd skal anses for å være overholdt dersom emballasjen er i samsvar med
<liste id="/kapittel/i/ledd/15/liste/a"><lverdi>a)</lverdi><avsnitt id="/kapittel/i/ledd/15/liste/a/avsnitt/1">harmoniserte standarder som er offentliggjort i De Europeiske Fellesskaps Tidende, eller</avsnitt></liste>
<liste id="/kapittel/i/ledd/15/liste/b"><lverdi>b)</lverdi><avsnitt id="/kapittel/i/ledd/15/liste/b/avsnitt/1">nasjonale standarder som er oversendt EU-kommisjonen, såfremt det ikke finnes harmoniserte standarder i henhold til bokstav a.</avsnitt></liste></ledd>
      <ledd id="/kapittel/i/ledd/16">§ 7-5. <i>Plikt til medlemskap i returselskap</i></ledd>
      <ledd id="/kapittel/i/ledd/17">Produsent som tilfører markedet minst 1 000 kg av en emballasjetype per år skal finansiere innsamling, sortering, materialgjenvinning og annen behandling av brukt emballasje og emballasjeavfall gjennom medlemskap i et returselskap som er godkjent av Miljødirektoratet, jf. § 7-14.</ledd>
      <ledd id="/kapittel/i/ledd/18">Dersom returselskapet ikke kan ivareta sine plikter etter § 7-9 til § 7-14, skal produsent selv sørge for at pliktene etter første ledd oppfylles.</ledd>
      <ledd id="/kapittel/i/ledd/19">§ 7-6. <i>Plikt til avfallsforebygging</i></ledd>
      <ledd id="/kapittel/i/ledd/20">Produsent skal arbeide for avfallsforebygging. Miljødirektoratet kan fastsette nærmere retningslinjer for arbeidet med avfallsforebygging.</ledd>
      <ledd id="/kapittel/i/ledd/21">§ 7-7. <i>Plikt til rapportering av arbeid med avfallsforebygging og framstillingskrav</i></ledd>
      <ledd id="/kapittel/i/ledd/22">Produsent skal alene eller i samarbeid med de øvrige produsenter utarbeide en årlig rapport over produsentenes innsats for og resultater av avfallsforebygging. Rapporten skal også redegjøre for i hvilken utstrekning de grunnleggende kravene til framstilling av emballasje og dens sammensetning etter vedlegg I nr. 1 til dette kapitlet overholdes. Det skal i rapporten gis oversikt over tiltak, kompetanse og informasjon, utviklingen i mengden emballasje som oppstår i tonn og i prosentvis endring fra foregående år samt videre planer for avfallsforebygging. Miljødirektoratet kan fastsette nærmere krav til rapporteringen.</ledd>
      <ledd id="/kapittel/i/ledd/23">§ 7-8. <i>Plikt til rapportering ved innsamling utenfor godkjent returselskap</i></ledd>
      <ledd id="/kapittel/i/ledd/24">Innsamler av emballasjeavfall til materialgjenvinning skal årlig rapportere mengden emballasjeavfall, fordelt på emballasjetypene angitt i § 7-9 bokstav d, som samlet overstiger 1 500 kg og ikke er samlet inn som en del av en avtale med et godkjent returselskap. Rapporteringen skal skje til et godkjent returselskap eller Miljødirektoratet.</ledd>
      <ledd id="/kapittel/i/ledd/25">§ 7-9. <i>Plikt til innsamling, mottak og behandling</i></ledd>
      <ledd id="/kapittel/i/ledd/26">Returselskapet skal sørge for;
<liste id="/kapittel/i/ledd/26/liste/a"><lverdi>a)</lverdi><avsnitt id="/kapittel/i/ledd/26/liste/a/avsnitt/1">Innsamling av emballasjeavfall fra næringsliv og kommuner.</avsnitt></liste>
<liste id="/kapittel/i/ledd/26/liste/b"><lverdi>b)</lverdi><avsnitt id="/kapittel/i/ledd/26/liste/b/avsnitt/1">Å ta imot emballasjeavfall fra innsamlere forutsatt at emballasjeavfallet er sortert, oppbevart og videresendt på en forsvarlig måte slik at det er egnet for videre håndtering.</avsnitt></liste>
<liste id="/kapittel/i/ledd/26/liste/c"><lverdi>c)</lverdi><avsnitt id="/kapittel/i/ledd/26/liste/c/avsnitt/1">Å samle inn og motta en rimelig mengde av den typen emballasje som medlemmene deres har satt på det norske markedet når den ender opp som husholdnings- og næringsavfall. Innsamlingen skal foregå løpende og i hele landet. Innsamlingsforpliktelsen gjelder for de emballasjetypene som returselskapet har godkjenning for, uavhengig av avfallets kvalitet. Tolldirektoratets import- og eksporttall og data fra returselskapet om produsentenes innenlands produksjon skal være beregningsgrunnlag for innsamlet mengde avfall. Miljødirektoratet kan gi nærmere regler om beregningsgrunnlaget.</avsnitt></liste>
<liste id="/kapittel/i/ledd/26/liste/d"><lverdi>d)</lverdi><avsnitt id="/kapittel/i/ledd/26/liste/d/avsnitt/1">Materialgjenvinning av minst 30 prosent plastemballasje unntatt ekspandert polystyren, 50 prosent ekspandert polystyren, 60 prosent emballasjekartong, 65 prosent emballasje av brunt papir, 60 prosent metallemballasje, 60 prosent glassemballasje og 15 prosent treemballasje, som deres medlemmer har satt på det norske markedet. Emballasjeavfall utsortert for materialgjenvinning skal ikke energiutnyttes eller deponeres, såfremt dette ikke ut ifra en avveiing av miljøhensyn, ressurshensyn og beste tilgjengelige teknikk er berettiget.</avsnitt></liste>
<liste id="/kapittel/i/ledd/26/liste/e"><lverdi>e)</lverdi><avsnitt id="/kapittel/i/ledd/26/liste/e/avsnitt/1">At emballasje for farlig avfall samles inn og gjenvinnes med høy sikkerhet for at farlig avfall ikke kommer på avveier eller fører til skade på mennesker, dyr eller miljø, og at det iverksettes tiltak for å forhindre at farlig avfall blir samlet inn sammen med emballasjeavfall. Det skal også sørges for at farlig avfall som blir feilaktig samlet inn blir behandlet på forsvarlig måte. Ved den årlige rapporteringen i henhold til § 7-12 skal emballasje for farlig avfall rapporteres særskilt.</avsnitt></liste>
<liste id="/kapittel/i/ledd/26/liste/f"><lverdi>f)</lverdi><avsnitt id="/kapittel/i/ledd/26/liste/f/avsnitt/1">Å til enhver tid ha finansielle reserver for minimum seks måneders drift, som sikrer at selskapet kan oppfylle forpliktelsene i dette kapittel for sine medlemmer.</avsnitt></liste></ledd>
      <ledd id="/kapittel/i/ledd/27">Miljødirektoratet kan pålegge returselskap innsamling eller å koordinere innsamling, dersom det er nødvendig for å sikre kontinuerlig og landsdekkende innsamling.</ledd>
      <ledd id="/kapittel/i/ledd/28">§ 7-10. <i>Plikt til å informere</i></ledd>
      <ledd id="/kapittel/i/ledd/29">Returselskapet skal sørge for tilstrekkelig informasjon overfor forbrukere og næringslivsaktører om håndtering av emballasjeavfall. Det skal for hver emballasjetype returselskapet har godkjenning for gjennomføres minst én landsdekkende informasjonskampanje rettet mot forbrukere og næringslivsaktører hvert år. Returselskapene kan samarbeide om oppfyllelse av dette kravet.</ledd>
      <ledd id="/kapittel/i/ledd/30">§ 7-11. <i>Plikt til likebehandling</i></ledd>
      <ledd id="/kapittel/i/ledd/31">Alle produsenter skal ha adgang til å delta i returselskapet.</ledd>
      <ledd id="/kapittel/i/ledd/32">§ 7-12. <i>Plikt til å rapportere</i></ledd>
      <ledd id="/kapittel/i/ledd/33">Returselskapet skal rapportere årlig til Miljødirektoratet, innen et gitt tidspunkt som Miljødirektoratet fastsetter. For hver av emballasjetypene angitt i § 7-9 første ledd bokstav d, skal rapporten omfatte
<liste id="/kapittel/i/ledd/33/liste/a"><lverdi>a)</lverdi><avsnitt id="/kapittel/i/ledd/33/liste/a/avsnitt/1">medlemmenes totale genererte mengde emballasje som er satt på det norske markedet,</avsnitt></liste>
<liste id="/kapittel/i/ledd/33/liste/b"><lverdi>b)</lverdi><avsnitt id="/kapittel/i/ledd/33/liste/b/avsnitt/1">mengde emballasjeavfall som er innsamlet, behandlet og sendt videre til ulike typer disponering fordelt på innsamlingsområdene, beregnet på grunnlag av husholdnings- og næringsavfall, og</avsnitt></liste>
<liste id="/kapittel/i/ledd/33/liste/c"><lverdi>c)</lverdi><avsnitt id="/kapittel/i/ledd/33/liste/c/avsnitt/1">samlede materialgjenvinningsandeler.</avsnitt></liste></ledd>
      <ledd id="/kapittel/i/ledd/34">Returselskapet skal gjennomgå og kvalitetssikre informasjonen før den rapporteres.</ledd>
      <ledd id="/kapittel/i/ledd/35">Nærmere krav til rapportering fremgår av godkjenningen. Miljødirektoratet kan endre rapporteringsforpliktelsene.</ledd>
      <ledd id="/kapittel/i/ledd/36">§ 7-13. <i>Krav til beregning av materialgjenvinningsandel</i></ledd>
      <ledd id="/kapittel/i/ledd/37">Materialgjenvinningsandel beregnes som forholdet mellom materialgjenvunnet mengde og generert mengde emballasjeavfall for medlemmene i et returselskap i løpet av ett kalenderår. Materialgjenvinningsandel skal beregnes for hver emballasjetype som returselskapet har godkjenning for, jf. § 7-9 første ledd bokstav d.</ledd>
      <ledd id="/kapittel/i/ledd/38">Nærmere krav til beregning fremgår av godkjenningen.</ledd>
      <ledd id="/kapittel/i/ledd/39">§ 7-14. <i>Krav om godkjenning og til styresammensetning</i></ledd>
      <ledd id="/kapittel/i/ledd/40">Returselskap skal være godkjent av Miljødirektoratet.</ledd>
      <ledd id="/kapittel/i/ledd/41">For å bli godkjent må returselskapet sannsynliggjøre ovenfor Miljødirektoratet at det vil etablere et retursystem som vil være i stand til å oppfylle kravene i § 7-9 til § 7-14 i dette kapitlet.</ledd>
      <ledd id="/kapittel/i/ledd/42">Miljødirektoratet kan trekke et returselskaps godkjenning dersom returselskapet ikke overholder § 7-9 bokstav c eller har gjentatte eller omfattende brudd på krav i § 7-9 til § 7-14 i dette kapitlet. Ved tilbaketrekking av godkjenning skal returselskap behandle allerede mottatt emballasjeavfall i henhold til kravene i dette kapitelet.</ledd>
      <ledd id="/kapittel/i/ledd/43">Returselskapet skal de to første årene etter at en godkjenning er gitt, dokumentere oppfyllelse av pliktene i § 7-9 første ledd minst to ganger innenfor hvert kalenderår, med minst fem måneders intervall eller etter avtale med Miljødirektoratet.</ledd>
      <ledd id="/kapittel/i/ledd/44">§ 7-15. <i>Tilsyn</i></ledd>
      <ledd id="/kapittel/i/ledd/45">Miljødirektoratet fører tilsyn med at bestemmelsene i dette kapitlet og vedtak truffet i medhold av bestemmelsene i dette kapitlet overholdes.</ledd>
      <ledd id="/kapittel/i/ledd/46">§ 7-16. <i>Gebyr</i></ledd>
      <ledd id="/kapittel/i/ledd/47">Retursystemet skal ved søknad om godkjenning eller endring av godkjenning betale gebyr til statskassen for Miljødirektoratets saksbehandling.</ledd>
      <ledd id="/kapittel/i/ledd/48">Miljødirektoratet kan kreve gebyr ved gjennomføring av tilsyn etter dette kapitlet.</ledd>
      <ledd id="/kapittel/i/ledd/49">Miljødirektoratet fastsetter gebyrsatsene etter første og annet ledd. Når særlige grunner foreligger kan Miljødirektoratet redusere eller frafalle gebyr etter denne bestemmelsen.
<br/></ledd>
      <ledd id="/kapittel/i/ledd/50">Vedlegg I til kapittel 7 skal lyde:</ledd>
      <ledd id="/kapittel/i/ledd/51">Vedlegg I. Grunnleggende krav til emballasjens sammensetning og mulighet for ombruk og gjenvinning
<liste id="/kapittel/i/ledd/51/liste/1"><lverdi>1.</lverdi><avsnitt id="/kapittel/i/ledd/51/liste/1/avsnitt/1"><i>Krav til framstilling av emballasje og dens sammensetning</i></avsnitt><liste id="/kapittel/i/ledd/51/liste/1-1"><lverdi>-</lverdi><avsnitt id="/kapittel/i/ledd/51/liste/1-1/avsnitt/1">Ved å framstilling av emballasje skal volum og vekt begrenses til det minimum som kreves for å sikre det nødvendige sikkerhets-, hygiene- og godtakelsesnivå med hensyn til det emballerte produktet og for forbrukeren.</avsnitt></liste><liste id="/kapittel/i/ledd/51/liste/1-2"><lverdi>-</lverdi><avsnitt id="/kapittel/i/ledd/51/liste/1-2/avsnitt/1">Emballasje skal utformes, framstilles og markedsføres på en slik måte at den kan brukes på nytt eller gjenvinnes, herunder materialgjenvinnes, og at dens miljøvirkninger reduseres til et minimum ved disponering av emballasjeavfallet eller av restprodukter fra håndtering av emballasjeavfallet.</avsnitt></liste><liste id="/kapittel/i/ledd/51/liste/1-3"><lverdi>-</lverdi><avsnitt id="/kapittel/i/ledd/51/liste/1-3/avsnitt/1">Ved framstilling av emballasje skal det påses at innholdet i emballasjematerialet og dets komponenter av skadelige stoffer og materialer og andre farlige stoffer som forekommer i utslipp, aske eller sigevann ved forbrenning eller deponering av emballasje og restprodukter fra håndtering av emballasjeavfall, reduseres til et minimum.</avsnitt></liste></liste>
<liste id="/kapittel/i/ledd/51/liste/2"><lverdi>2.</lverdi><avsnitt id="/kapittel/i/ledd/51/liste/2/avsnitt/1"><i>Krav til ombruk av emballasje</i></avsnitt><avsnitt id="/kapittel/i/ledd/51/liste/2/avsnitt/2">Følgende krav skal oppfylles samtidig:</avsnitt><liste id="/kapittel/i/ledd/51/liste/2-1"><lverdi>-</lverdi><avsnitt id="/kapittel/i/ledd/51/liste/2-1/avsnitt/1">emballasjens fysiske egenskaper og kjennetegn skal sikre at den kan brukes på nytt flere ganger under normalt forutsigbare bruksforhold,</avsnitt></liste><liste id="/kapittel/i/ledd/51/liste/2-2"><lverdi>-</lverdi><avsnitt id="/kapittel/i/ledd/51/liste/2-2/avsnitt/1">brukt emballasje skal kunne behandles i samsvar med kravene til arbeidstakernes helse og sikkerhet,</avsnitt></liste><liste id="/kapittel/i/ledd/51/liste/2-3"><lverdi>-</lverdi><avsnitt id="/kapittel/i/ledd/51/liste/2-3/avsnitt/1">emballasje skal oppfylle kravene til materialgjenvinnbar emballasje når den ikke lenger brukes på nytt og blir avfall.</avsnitt></liste></liste>
<liste id="/kapittel/i/ledd/51/liste/3"><lverdi>3.</lverdi><avsnitt id="/kapittel/i/ledd/51/liste/3/avsnitt/1"><i>Krav til gjenvinning av emballasje</i></avsnitt><liste id="/kapittel/i/ledd/51/liste/3.a"><lverdi>a)</lverdi><avsnitt id="/kapittel/i/ledd/51/liste/3.a/avsnitt/1"><i>Gjenvinning ved materialgjenvinning</i></avsnitt><avsnitt id="/kapittel/i/ledd/51/liste/3.a/avsnitt/2">Emballasje skal framstilles på en slik måte at en viss vektprosentandel av de anvendte materialene kan materialgjenvinnes for framstilling av salgbare produkter i samsvar med gjeldende fellesskapsstandarder. Prosentandelen kan variere etter typen emballasjemateriale.</avsnitt></liste><liste id="/kapittel/i/ledd/51/liste/3.b"><lverdi>b)</lverdi><avsnitt id="/kapittel/i/ledd/51/liste/3.b/avsnitt/1"><i>Energiutnyttelse</i></avsnitt><avsnitt id="/kapittel/i/ledd/51/liste/3.b/avsnitt/2">Emballasjeavfall som forbrennes med energiutnyttelse skal ha en minste nedre brennverdi for å sikre optimal energiutnyttelse.</avsnitt></liste><liste id="/kapittel/i/ledd/51/liste/3.c"><lverdi>c)</lverdi><avsnitt id="/kapittel/i/ledd/51/liste/3.c/avsnitt/1"><i>Gjenvinning ved kompostering</i></avsnitt><avsnitt id="/kapittel/i/ledd/51/liste/3.c/avsnitt/2">Emballasjeavfall som behandles for kompostering, skal være tilstrekkelig bionedbrytbar til at det ikke hindrer separat innsamling eller komposteringsprosessen.</avsnitt></liste><liste id="/kapittel/i/ledd/51/liste/3.d"><lverdi>d)</lverdi><avsnitt id="/kapittel/i/ledd/51/liste/3.d/avsnitt/1"><i>Bionedbrytbar emballasje</i></avsnitt><avsnitt id="/kapittel/i/ledd/51/liste/3.d/avsnitt/2">Bionedbrytbart emballasjeavfall skal kunne nedbrytes fysisk, kjemisk, termisk eller biologisk slik at størstedelen av komposten til slutt nedbrytes til karbonoksid, biomasse og vann.</avsnitt></liste></liste></ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2017-08-23-1289/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft 1. september 2017, med unntak av § 7-5, § 7-8 og § 7-9 som trer i kraft 1. januar 2018.</ledd>
    </kapittel>
  </tekst>
</dokument>
