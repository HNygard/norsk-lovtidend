<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-10-20-1650" type="lt" url="https://lovdata.no/lovtidend/forskrift/2017-10-20-1650">
  <metadata>
    <type>lt</type>
    <base>LT</base>
    <id>LT/lt/2017-10-20-1650</id>
    <dato>20.10.2017 nr. 1650</dato>
    <dato type="iso">2017-10-20</dato>
    <ikraft>20.10.2017</ikraft>
    <ikraft type="iso">2017-10-20</ikraft>
    <departement>Justis- og beredskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2005-12-16-1518</endrer>
    <endrer type="ref">https://lovdata.no/for/2016-02-12-152</endrer>
    <rettet/>
    <journalnummer>2017-1087</journalnummer>
  </metadata>
  <tekst>
    <korttittel>Forskrift om narkotikaprogram med domstolskontroll</korttittel>
    <tittel>Forskrift om narkotikaprogram med domstolskontroll</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 20. oktober 2017 med hjemmel i lov 20. mai 2005 nr. 28 om straff (straffeloven) § 38. Fremmet av Justis- og beredskapsdepartementet.</marg>
    <paragraf id="/paragraf/1" url="https://lovdata.no/lovtidend/forskrift/2017-10-20-1650/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Narkotikaprogram med domstolskontroll skal forebygge ny kriminalitet, fremme rehabilitering og bidra til å styrke og samordne praktiske hjelpe- og behandlingstilbud for domfelte som er avhengige av narkotika, og som omfattes av ordningen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-10-20-1650/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder gjennomføringen av narkotikaprogram med domstolskontroll fastsatt som vilkår for betinget dom etter straffeloven § 37 første ledd bokstav f.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-10-20-1650/p3">
      <pverdi>§ 3.</pverdi>
      <ptittel>Hvem som kan idømmes narkotikaprogram med domstolskontroll</ptittel>
      <ledd id="/paragraf/3/ledd/1">Personer som er avhengige av narkotika kan dømmes til narkotikaprogram med domstolskontroll dersom han eller hun dømmes for
<liste id="/paragraf/3/ledd/1/liste/a"><lverdi>a)</lverdi><avsnitt id="/paragraf/3/ledd/1/liste/a/avsnitt/1">overtredelser av straffeloven § 231 første ledd, § 232 eller legemiddelloven § 31 andre ledd,</avsnitt></liste>
<liste id="/paragraf/3/ledd/1/liste/b"><lverdi>b)</lverdi><avsnitt id="/paragraf/3/ledd/1/liste/b/avsnitt/1">lovbrudd begått under påvirkning av narkotika eller</avsnitt></liste>
<liste id="/paragraf/3/ledd/1/liste/c"><lverdi>c)</lverdi><avsnitt id="/paragraf/3/ledd/1/liste/c/avsnitt/1">lovbrudd begått for å finansiere eget narkotikamisbruk.</avsnitt></liste></ledd>
      <ledd id="/paragraf/3/ledd/2">Den som dømmes for overtredelse av minst ett av alternativene i straffeloven kapittel 25 eller 26 skal ikke idømmes narkotikaprogram med domstolskontroll. Ved overtredelse av straffeloven kapittel 25 kan det likevel gjøres unntak når forholdet er av mindre alvorlig karakter.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-10-20-1650/p4">
      <pverdi>§ 4.</pverdi>
      <ptittel>Forvaltningssamarbeid</ptittel>
      <ledd id="/paragraf/4/ledd/1">For å bidra til et helhetlig behandlings- og rehabiliteringstilbud for den domfelte, skal kriminalomsorgen tilrettelegge og gjennomføre narkotikaprogram med domstolskontroll i samarbeid med andre offentlige instanser.</ledd>
      <ledd id="/paragraf/4/ledd/2">Kriminalomsorgen skal legge til rette for at samarbeidende instanser kan yte sine lovbestemte tjenester til domfelte.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-10-20-1650/p5">
      <pverdi>§ 5.</pverdi>
      <ptittel>Personundersøkelse</ptittel>
      <ledd id="/paragraf/5/ledd/1">Det skal alltid foreligge personundersøkelse i saker hvor det kan være aktuelt å idømme vilkår om narkotikaprogram. I en beslutning om personundersøkelse skal det fremgå hvis det ønskes vurdering av om siktede er egnet til å idømmes narkotikaprogram med domstolskontroll. Kriminalomsorgen har ansvaret for å utarbeide personundersøkelsene og gjennomføre vurderingene.</ledd>
      <ledd id="/paragraf/5/ledd/2">Anses siktede som egnet for å idømmes narkotikaprogram med domstolskontroll, skal det før saken fremmes for retten, utarbeides et forslag til innhold i og vilkår for gjennomføringen av iverksettingsfasen av programmet, jf. § 8 første ledd.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-10-20-1650/p6">
      <pverdi>§ 6.</pverdi>
      <ptittel>Samtykke fra siktede</ptittel>
      <ledd id="/paragraf/6/ledd/1">I forbindelse med personundersøkelsen skal det innhentes samtykke fra siktede til å:
<liste id="/paragraf/6/ledd/1/liste/a"><lverdi>a)</lverdi><avsnitt id="/paragraf/6/ledd/1/liste/a/avsnitt/1">gjennomføre narkotikaprogram med domstolskontroll</avsnitt></liste>
<liste id="/paragraf/6/ledd/1/liste/b"><lverdi>b)</lverdi><avsnitt id="/paragraf/6/ledd/1/liste/b/avsnitt/1">frita fra taushetsplikten</avsnitt></liste>
<liste id="/paragraf/6/ledd/1/liste/c"><lverdi>c)</lverdi><avsnitt id="/paragraf/6/ledd/1/liste/c/avsnitt/1">gi rett til å få utlevert personopplysninger som ellers ville vært underlagt taushetsplikt.</avsnitt></liste></ledd>
      <ledd id="/paragraf/6/ledd/2">Samtykkeerklæringen skal underskrives av siktede i forbindelse med personundersøkelsen, jf. § 5.</ledd>
      <ledd id="/paragraf/6/ledd/3">Før et samtykke innhentes, skal kriminalomsorgen gi siktede utførlig informasjon om hva samtykket innebærer, hva narkotikaprogram med domstolskontroll innebærer, hvordan programmet gjennomføres og konsekvensene av å bryte vilkår i programmet eller av å tilbakekalle samtykket.</ledd>
      <ledd id="/paragraf/6/ledd/4">Siktede kan trekke samtykket tilbake på ethvert tidspunkt. Trekkes samtykket tilbake etter domsavsigelsen, skal kriminalomsorgen, hvis det er mulig, informere domfelte om konsekvensene før begjæring om omgjøring sendes retten.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-10-20-1650/p7">
      <pverdi>§ 7.</pverdi>
      <ptittel>Gjennomføringsfaser</ptittel>
      <ledd id="/paragraf/7/ledd/1">Narkotikaprogram med domstolskontroll gjennomføres i fire faser, iverksettingsfasen, jf. personundersøkelsen, stabiliseringsfasen, ansvarsfasen og videreføringsfasen. Fasene fastsettes etter en individuell vurdering og under hensyn til en realistisk progresjon.</ledd>
      <ledd id="/paragraf/7/ledd/2">Er den domfelte idømt narkotikaprogram med domstolskontroll og følger iverksettingsfasen, kan kriminalomsorgen be retten fastsette vilkår for og innhold i stabiliseringsfasen, basert på et forslag som kriminalomsorgen legger fram. Tilsvarende fastsetter retten vilkår for og innhold i ansvarsfasen og videreføringsfasen. Før kriminalomsorgen ber retten ta stilling til saken, skal domfelte gis adgang til å uttale seg.</ledd>
      <ledd id="/paragraf/7/ledd/3">Når kriminalomsorgen har bedt om det og domfeltes forhold gir grunn til det, kan retten avsi kjennelse om at den domfelte skal gå videre til neste fase i programmet.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-10-20-1650/p8">
      <pverdi>§ 8.</pverdi>
      <ptittel>Gjennomføringsplan</ptittel>
      <ledd id="/paragraf/8/ledd/1">Kriminalomsorgen skal i samarbeid med den domfelte lage en gjennomføringsplan som skal konkretisere innhold og vilkår fastsatt i rettens kjennelser. Innenfor rammen av det som retten har fastsatt, kan gjennomføringsplanen endres av kriminalomsorgen i løpet av en fase.</ledd>
      <ledd id="/paragraf/8/ledd/2">Gjennomføringsplanen skal utformes slik at den gir den domfelte klarhet og forutsigbarhet når det gjelder forutsetninger og vilkår for å delta i programmet.</ledd>
      <ledd id="/paragraf/8/ledd/3">Kriminalomsorgen skal følge opp rettens kjennelse om faseovergang og gjennomføringsplanen, og kontrollere at fastsatte vilkår overholdes.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-10-20-1650/p9">
      <pverdi>§ 9.</pverdi>
      <ptittel>Innhold i narkotikaprogrammet</ptittel>
      <ledd id="/paragraf/9/ledd/1">Innholdet i narkotikaprogrammet skal tilrettelegges i samsvar med kriminalomsorgens og samarbeidende instansers faglige vurderinger. Programmet skal tilpasses den enkeltes særlige behov for tiltak som kan bidra til å redusere faren for ny kriminalitet og fremme domfeltes rehabilitering.</ledd>
      <ledd id="/paragraf/9/ledd/2">Det skal tilrettelegges for et intensivt program med faste og hyppige avtaler som ivaretar formålet med programmet. Programmet skal inneholde obligatoriske tiltak, inkludert krav om jevnlig ruskontroll, som er felles for alle domfelte, og individuelle tiltak som planlegges i samarbeid med den enkelte.</ledd>
      <ledd id="/paragraf/9/ledd/3">Programmet kan inneholde individuelt tilpasset behandling i tverrfaglig spesialisert behandling for rusavhengige (TSB) eller den kommunale helse- og omsorgstjenesten. Programmet kan også inneholde oppfølgning av arbeids- og velferdsforvaltningen, oppfølgning av utdanning, booppfølgning, fritidsaktiviteter og andre tiltak som er viktige for den enkeltes rehabilitering og integrering i samfunnet.</ledd>
      <ledd id="/paragraf/9/ledd/4">Dersom det foreligger en individuell plan for domfelte etter helse- og omsorgstjenesteloven § 7-1, spesialisthelsetjenesteloven § 2-5, psykisk helsevernloven § 4-1, sosialtjenesteloven § 28 eller § 33 eller arbeids- og velferdsforvaltningsloven § 15 skal programmet søkes samordnet med den individuelle planen. Dersom den domfelte har behov for langvarige og koordinerte tjenester, skal kriminalomsorgen medvirke til at det utarbeides én koordinert individuell plan.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-10-20-1650/p10">
      <pverdi>§ 10.</pverdi>
      <ptittel>Domstolskontrollen</ptittel>
      <ledd id="/paragraf/10/ledd/1">Retten treffer avgjørelser etter straffeloven § 39 og forskriften § 7.</ledd>
      <ledd id="/paragraf/10/ledd/2">Retten skal ved sine avgjørelser særlig legge vekt på domfeltes progresjon under straffegjennomføringen, om programmet gjennomføres etter forutsetningene og om fastsatte vilkår overholdes.</ledd>
      <ledd id="/paragraf/10/ledd/3">Retten kan bestemme at det skal avholdes saksforberedende møter, som startmøter, statusmøter og sluttmøter.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-10-20-1650/p11">
      <pverdi>§ 11.</pverdi>
      <ptittel>Krav til domfelte</ptittel>
      <ledd id="/paragraf/11/ledd/1">Den domfelte skal gjennomføre narkotikaprogrammet i samsvar med kriminalomsorgens anvisninger. Den domfelte skal:
<liste id="/paragraf/11/ledd/1/liste/a"><lverdi>a)</lverdi><avsnitt id="/paragraf/11/ledd/1/liste/a/avsnitt/1">møte til fastsatt tid og sted til alle avtaler med involverte instanser under gjennomføringen</avsnitt></liste>
<liste id="/paragraf/11/ledd/1/liste/b"><lverdi>b)</lverdi><avsnitt id="/paragraf/11/ledd/1/liste/b/avsnitt/1">følge opp fastsatte tiltak</avsnitt></liste>
<liste id="/paragraf/11/ledd/1/liste/c"><lverdi>c)</lverdi><avsnitt id="/paragraf/11/ledd/1/liste/c/avsnitt/1">møte uten påvirkning av alkohol eller annet berusende eller bedøvende middel</avsnitt></liste>
<liste id="/paragraf/11/ledd/1/liste/d"><lverdi>d)</lverdi><avsnitt id="/paragraf/11/ledd/1/liste/d/avsnitt/1">gi opplysninger om sitt bosted og andre personlige forhold av betydning for gjennomføringen av programmet</avsnitt></liste>
<liste id="/paragraf/11/ledd/1/liste/e"><lverdi>e)</lverdi><avsnitt id="/paragraf/11/ledd/1/liste/e/avsnitt/1">ikke begå ny straffbar handling i prøvetiden</avsnitt></liste>
<liste id="/paragraf/11/ledd/1/liste/f"><lverdi>f)</lverdi><avsnitt id="/paragraf/11/ledd/1/liste/f/avsnitt/1">vise evne og vilje til å forandre rusadferden og til å gjøre en innsats for å endre livsførselen.</avsnitt></liste></ledd>
      <ledd id="/paragraf/11/ledd/2">Den domfelte skal ikke vise en atferd som kan:
<liste id="/paragraf/11/ledd/2/liste/a"><lverdi>a)</lverdi><avsnitt id="/paragraf/11/ledd/2/liste/a/avsnitt/1">true sikkerheten til personer som deltar under straffegjennomføringen</avsnitt></liste>
<liste id="/paragraf/11/ledd/2/liste/b"><lverdi>b)</lverdi><avsnitt id="/paragraf/11/ledd/2/liste/b/avsnitt/1">påvirke miljøet på en negativ måte.</avsnitt></liste></ledd>
      <ledd id="/paragraf/11/ledd/3">Domfelte skal selv dekke reiseutgiftene ved gjennomføring av programmet. Kriminalomsorgen kan etter søknad dekke utgiftene dersom domfelte ikke har tilstrekkelige midler.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2017-10-20-1650/p12">
      <pverdi>§ 12.</pverdi>
      <ptittel>Iverksetting av narkotikaprogrammet</ptittel>
      <ledd id="/paragraf/12/ledd/1">Narkotikaprogrammet skal iverksettes av kriminalomsorgen så snart som mulig etter at den har mottatt ordre fra påtalemyndigheten om å fullbyrde dommen.</ledd>
      <ledd id="/paragraf/12/ledd/2">Kriminalomsorgen skal pålegge domfelte å møte til fastsatt tid og sted slik at gjennomføringen kan begynne.</ledd>
      <ledd id="/paragraf/12/ledd/3">Innkalling skjer uavhengig av fristen i forskrift om innkalling og utsettelse ved fullbyrding av straff § 3 første punktum.</ledd>
      <ledd id="/paragraf/12/ledd/4">Programmet skal gjennomføres i prøvetiden retten har fastsatt. I særlige tilfeller kan retten bestemme at narkotikaprogrammet avsluttes før utløpet av prøvetiden.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2017-10-20-1650/p13">
      <pverdi>§ 13.</pverdi>
      <ptittel>Reaksjoner på brudd</ptittel>
      <ledd id="/paragraf/13/ledd/1">Det anses som brudd på vilkår om fullbyrdingsutsettelse dersom domfelte unnlater å møte, kommer for sent, eller møter påvirket til avtaler med kriminalomsorgen eller samarbeidende instanser, eller ikke følger opp fastsatte tiltak. Det samme gjelder dersom vedkommende nekter å underkaste seg kontrolltiltak for å avdekke brudd på vilkår.</ledd>
      <ledd id="/paragraf/13/ledd/2">Rettens behandling av brudd på vilkår for narkotikaprogram med domstolskontroll skal påskyndes. Reaksjonen skal så vidt mulig støtte hensynet til domfeltes rehabilitering.</ledd>
      <ledd id="/paragraf/13/ledd/3">Ved brudd på vilkårene som ikke anses å være så alvorlig at retten skal ta stilling til konsekvensen, kan kriminalomsorgen gi domfelte en muntlig eller skriftlig advarsel om mulige følger av gjentatte brudd. Kriminalomsorgen kan beslutte å innskjerpe kontrolltiltakene.</ledd>
      <ledd id="/paragraf/13/ledd/4">Ved alvorligere brudd kan kriminalomsorgen begjære rettens avgjørelse etter straffeloven § 39 andre ledd tredje punktum. Når kriminalomsorgen ber retten ta stilling til saken, skal påtalemyndigheten varsles og domfelte gis anledning til å uttale seg.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2017-10-20-1650/p14">
      <pverdi>§ 14.</pverdi>
      <ptittel>Straffbare handlinger</ptittel>
      <ledd id="/paragraf/14/ledd/1">Kriminalomsorgen skal varsle politi eller påtalemyndighet dersom den får begrunnet mistanke om at domfelte begår straffbare handlinger i prøvetiden.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2017-10-20-1650/p15">
      <pverdi>§ 15.</pverdi>
      <ptittel>Endring og utfyllende bestemmelser</ptittel>
      <ledd id="/paragraf/15/ledd/1">Justis- og beredskapsdepartementet kan endre forskriften og gi utfyllende bestemmelser i samsvar med straffeloven § 38 tredje punktum.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2017-10-20-1650/p16">
      <pverdi>§ 16.</pverdi>
      <ptittel>Ikrafttredelse</ptittel>
      <ledd id="/paragraf/16/ledd/1">Forskriften trer i kraft straks. Samtidig oppheves
<liste id="/paragraf/16/ledd/1/liste/1"><lverdi>-</lverdi><avsnitt id="/paragraf/16/ledd/1/liste/1/avsnitt/1">forskrift 16. desember 2005 nr. 1518 om prøveordning med narkotikaprogram med domstolskontroll</avsnitt></liste>
<liste id="/paragraf/16/ledd/1/liste/2"><lverdi>-</lverdi><avsnitt id="/paragraf/16/ledd/1/liste/2/avsnitt/1">forskrift 12. februar 2016 nr. 152 om forlengelse av prøveordning med narkotikaprogram med domstolskontroll.</avsnitt></liste></ledd>
    </paragraf>
  </tekst>
</dokument>
