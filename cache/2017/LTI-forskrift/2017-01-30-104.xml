<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-01-30-104" type="lt" url="https://lovdata.no/lovtidend/forskrift/2017-01-30-104">
  <metadata>
    <type>lt</type>
    <base>LT</base>
    <id>LT/lt/2017-01-30-104</id>
    <dato>30.01.2017 nr. 104</dato>
    <dato type="iso">2017-01-30</dato>
    <ikraft>30.01.2017</ikraft>
    <ikraft type="iso">2017-01-30</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2009-06-19-58-§6-37">L19.06.2009 nr. 58 § 6-37</ref>, <ref id="lov-2009-06-19-58-§7-10">§ 7-10</ref>, <ref id="for-2016-12-23-1882">F23.12.2016 nr. 1882</ref></hjemmel>
    <rettet/>
    <journalnummer>2017-0092</journalnummer>
  </metadata>
  <tekst>
    <korttittel>Lockheed Martin - vedtak om fritak fra mva. for våpensystemet F-35</korttittel>
    <tittel>Merverdiavgiftsloven § 6-37 og § 7-10 - Lockheed Martin - Vedtak om fritak fra merverdiavgift for omsetning og innførsel tilknyttet vedlikeholdsprogrammet for våpensystemet F-35</tittel>
    <marg niv="1" id="/marg/1"><b>Hjemmel:</b> Fastsatt av Skattedirektoratet 30. januar 2017 med hjemmel i lov 19. juni 2009 nr. 58 om merverdiavgift (merverdiavgiftsloven) § 6-37 og § 7-10, jf. delegeringsvedtak 23. desember 2016 nr. 1882.
<br/></marg>
    <ledd id="/ledd/1">Vi viser til deres brev av 2. mars 2016, samt øvrig dialog i saken.</ledd>
    <ledd id="/ledd/2">Skattedirektoratet har funnet å kunne gi Lockheed Martin Corporation NUF, org.nr. 995 555 921, fritak fra merverdiavgift ved omsetning til F-35-programkontoret av varer og tjenester som er omfattet av vedlikeholdsprogrammet for våpensystemet F-35.</ledd>
    <ledd id="/ledd/3">Videre gis Lockheed Martin Global INC NUF, org.nr. 982 024 145 fritak fra plikten til å beregne merverdiavgift ved innførsel av varer til vedlikehold av våpensystemet F-35.
<br/></ledd>
    <ledd id="/ledd/4">
      <i>Sakens bakgrunn</i>
    </ledd>
    <ledd id="/ledd/5">Forsvarsdepartementet skal som ledd i innføringen av F-35 kampfly delta i et flernasjonalt vedlikeholdsprogram for F-35. Merverdiavgiftsloven inneholder i dag regler om fritak på dette området, men på grunn av innretningen av vedlikeholdsprogrammet for F-35 oppstår det likevel plikt til å beregne merverdiavgift ved enkelte leveranser av varer og tjenester innenfor vedlikeholdsprogrammet.</ledd>
    <ledd id="/ledd/6">Avtaler om anskaffelse av våpensystemet F-35 og deltakelse i vedlikeholdsprogrammet inngås mellom Forsvaret og F-35-programkontoret. Programkontoret er formelt og administrativt underlagt det amerikanske forsvarsdepartementet, men partnerlandene er representert i et sentralt beslutningsorgan. Sentrale avgjørelser om utformingen mv. av vedlikeholdsløsningen avgjøres i beslutningsorganet der partnerlandene er representert.</ledd>
    <ledd id="/ledd/7">Forsvarets deltakelse i den flernasjonale vedlikeholdsløsningen for F-35 innebærer bl.a. at det etableres en felles reservedelspool og felles vedlikeholdskapasiteter. For Forsvaret vil deltakelsen i vedlikeholdsprogrammet innebære stadige leveranser av reservedeler til de norske flyene og tilhørende utstyr. Forsvaret inngår avtale om vedlikeholdstjenestene med det etablerte programkontoret, som vil benytte leverandører til å oppfylle forpliktelsene etter avtalen. Leverandørene vil være basert i Norge og i utlandet.</ledd>
    <ledd id="/ledd/8">Lockheed Martin Corporation NUF, org.nr. 995 555 921, er en av disse leverandørene, og vil benytte datterselskapet Lockheed Martin Corporation Global INC NUF, org.nr. 982 024 145, som underleverandør i forbindelse med vedlikeholdsløsningen de skal levere for våpensystemet F-35. Lockheed Martin Corporation Global INC NUF vil ha ansvar for både innførsel av de aktuelle delene samt levere de øvrige vedlikeholdstjenestene i Norge som ledd i flyvåpenprogrammet. Lockheed Martin Corporation Global INC NUF vil fakturere Lockheed Martin Corporation NUF for sine leveranser, og Lockheed Martin Corporation NUF vil deretter fakturere F-35-programkontoret for sine leveranser. Lockheed Martin Corporation Global INC NUF og Lockheed Martin Corporation NUF er fellesregistrert i Merverdiavgiftsregisteret.</ledd>
    <ledd id="/ledd/9">I tillegg til disse løpende ytelsene vil Lockheed Martin Corporation NUF levere en del utstyr med tilknytning til vedlikeholdsprogrammet. Dette selskapet innfører utstyret og utfører nødvendig installasjonsarbeid i Norge før det overdras til programkontoret og videre til Forsvaret. Det søkes om fritak fra merverdiavgiftsloven for omsetning til programkontoret av følgende anskaffelser:
<liste id="/ledd/9/liste/1"><lverdi>-</lverdi><avsnitt id="/ledd/9/liste/1/avsnitt/1"><i>Full Mission Simulator</i> som skal benyttes til trening av F-35-flygere. Simulatorene brukes i gjennomføringen av det operative treningsprogrammet, og de vil også bli brukt når F-35-teknikere skal trene på bakke- og motorkjøring av F-35. Forsvaret skal anskaffe totalt åtte slike simulatorer.</avsnitt></liste>
<liste id="/ledd/9/liste/2"><lverdi>-</lverdi><avsnitt id="/ledd/9/liste/2/avsnitt/1"><i>Aircraft System Maintenance Trainer</i> som skal benyttes til utdanning av F-35-vedlikeholdspersonell. Utdanningen foregår på en dataterminal med skjermer, og denne simulatoren består av et klasserom med tolv elevstasjoner. Flyet er virtuelt representert på skjermene, og teknikeren utfører vedlikeholdsoperasjoner og bruker virtuelt verktøy. Forsvaret skal anskaffe én slik simulator.</avsnitt></liste>
<liste id="/ledd/9/liste/3"><lverdi>-</lverdi><avsnitt id="/ledd/9/liste/3/avsnitt/1"><i>Interactive Course Ware/Electronically Mediated Lecture</i> er et databasert treningssystem for trening og utdanning av flygere og teknikere til våpensystemet F-35. Dette består av et klasserom med 16 elevplasser, en instruktørstasjon og en storskjerm som er koplet sammen i datanettverk med en serverløsning. Forsvaret skal anskaffe én slik simulator.</avsnitt></liste>
<liste id="/ledd/9/liste/4"><lverdi>-</lverdi><avsnitt id="/ledd/9/liste/4/avsnitt/1">Informasjonssystemet <i>Autonomic Logistics Information System</i>som er et helintegrert delsystem av våpensystemet F-35, og er påkrevd for å understøtte drift og operasjoner med F-35. Dette logistikksystemet er en premissgiver for at den valgte vedlikeholdsløsningen skal fungere.
<br/></avsnitt></liste></ledd>
    <ledd id="/ledd/10">
      <i>Merverdiavgiftsreglene</i>
    </ledd>
    <ledd id="/ledd/11">Merverdiavgiften er en generell forbruksavgift som i utgangspunktet ilegges alle varer og tjenester. Merverdiavgiftsloven inneholder imidlertid enkelte unntak og fritak. For luftfartøy er det gitt et særskilt merverdiavgiftsfritak i merverdiavgiftsloven § 6-10. Etter lovbestemmelsens annet ledd omfatter fritaket omsetning i siste omsetningsledd av tjenester som står i direkte forbindelse med bygging, ombygging, reparasjon og vedlikehold av luftfartøy. Fritaket omfatter også varer som leveres i forbindelse med slike tjenester.</ledd>
    <ledd id="/ledd/12">Merverdiavgiftsfritaket omfatter kun vedlikeholdstjenester som knytter seg til et bestemt luftfartøy og som leveres i siste omsetningsledd. Innretningen av vedlikeholdsløsningen for F-35 medfører at omfattende deler av leveransene ikke er omfattet av det særskilte merverdiavgiftsfritaket for luftfartøy. Det vil derfor påløpe merverdiavgift i vedlikeholdsprogrammet. Måten programmet er innrettet innebærer at det er vanskelig å skille mellom merverdiavgiftspliktige og ikke-merverdiavgiftspliktige leveranser. Dette reiser flere merverdiavgiftsrettslige spørsmål, og det vil kunne oppstå skjult merverdiavgiftsbelastning innenfor vedlikeholdsløsningen.</ledd>
    <ledd id="/ledd/13">På denne bakgrunnen er det gitt nye bestemmelser i merverdiavgiftsloven som åpner for å gi dispensasjoner i slike tilfelle. Merverdiavgiftsloven § 6-37 har følgende ordlyd:
<marg niv="2" id="/ledd/13/marg/1">«Departementet kan treffe enkeltvedtak om fritak fra merverdiavgift ved omsetning av varer og tjenester til vedlikehold av våpensystemet F-35. Departementet kan gi forskrift om utfylling og gjennomføring av denne paragrafen, herunder fastsette vilkår for fritak.»</marg></ledd>
    <ledd id="/ledd/14">Videre er det gitt følgende bestemmelse i merverdiavgiftsloven § 7-10:
<marg niv="2" id="/ledd/14/marg/1">«Departementet kan treffe enkeltvedtak om fritak fra plikten til å beregne merverdiavgift ved innførsel av varer til vedlikehold av våpensystemet F-35. Departementet kan gi forskrift om utfylling og gjennomføring av denne paragrafen, herunder fastsette vilkår for fritak.»</marg></ledd>
    <ledd id="/ledd/15">Bestemmelsene trer i kraft 1. januar 2017, og Finansdepartementet har i delegeringsvedtak 23. desember 2016 nr. 1882 delegert kompetansen til å gi enkeltvedtak til Skattedirektoratet.
<br/></ledd>
    <ledd id="/ledd/16">
      <i>Skattedirektoratets vurderinger</i>
    </ledd>
    <ledd id="/ledd/17">Stortinget har lagt til grunn at dette programmet har en svært spesiell karakter og at det reiser avgiftstekniske problemstillinger, særlig knyttet til at vedlikeholdsprogrammet gjelder flere land. Som følge av dette er det gitt særskilte dispensasjonshjemler for å muliggjøre nødvendige tilpasninger i merverdiavgiftsreglene. Skattedirektoratet antar at kjerneområdet til dispensasjonshjemlene vil være de løpende ytelsene av reservedeler og reparasjonstjenester under vedlikeholdsprogrammet. Imidlertid omfatter ordlyden «varer og tjenester til vedlikehold av våpensystemet F-35», og også uttalelser i forarbeidene tilsier at det er tilstrekkelig at anskaffelsene er til bruk innenfor vedlikeholdsløsningen for å kunne omfattes. Skattedirektoratet legger ut ifra dette til grunn at dispensasjonshjemmelen også omfatter leveranser av utstyr.</ledd>
    <ledd id="/ledd/18">Ut ifra Forsvarets beskrivelse av de tre typene simulatorer og logistikksystemet, og deres bruksområder i tilknytning til vedlikeholdsprogrammet, legger Skattedirektoratet til grunn at de omfattes av dispensasjonshjemmelen i merverdiavgiftsloven § 6-37. Vi legger videre til grunn at det også oppstår avgiftstekniske utfordringer ved omsetning av utstyret til F-35-programkontoret, slik at det her er behov for merverdiavgiftsfritak for omsetningen av utstyret og installasjonstjenestene. Skattedirektoratet antar at virksomheten har fradragsrett for merverdiavgift som påløper ved innførsel av utstyret, slik at det ikke er grunnlag for dispensasjon for dette.</ledd>
    <ledd id="/ledd/19">På denne bakgrunn finner Skattedirektoratet med hjemmel i merverdiavgiftsloven § 6-37 å kunne innvilge Lockheed Martin Corporation NUF, org.nr. 982 024 145, fritak fra merverdiavgift for sin omsetning til F-35-programkontoret av varer og tjenester som er omfattet av vedlikeholdsprogrammet for våpensystemet F-35. Fritaket omfatter også omsetning av simulatorer og informasjonssystem som beskrevet ovenfor, samt installasjonstjenester i tilknytning til disse varene.</ledd>
    <ledd id="/ledd/20">Videre gis Lockheed Martin Global INC NUF, org.nr. 982 024 145, fritak fra plikten til å beregne merverdiavgift ved innførsel av varer til vedlikehold av våpensystemet F-35 med hjemmel i merverdiavgiftsloven § 7-10.</ledd>
    <ledd id="/ledd/21">Skattedirektoratet forutsetter at regnskapene innrettes på en slik måte at det klart fremgår hvilke transaksjoner som gjelder vedlikeholdsløsningen for våpensystemet F-35, og den avgiftsmessige behandlingen av disse.</ledd>
    <ledd id="/ledd/22">At varer og tjenester som er omfattet av vedlikeholdsprogrammet for våpensystemet F-35 er fritatt for merverdiavgift innebærer at det ikke skal beregnes utgående merverdiavgift ved omsetningen, men den avgiftspliktige virksomheten har fradragsrett for merverdiavgift på anskaffelser til bruk i virksomheten.</ledd>
    <ledd id="/ledd/23">Fritakene trer i kraft straks.</ledd>
  </tekst>
</dokument>
