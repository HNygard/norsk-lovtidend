<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-04-06-1415" type="lt" url="https://lovdata.no/lovtidend/forskrift/2017-04-06-1415">
  <metadata>
    <type>lt</type>
    <base>LT</base>
    <id>LT/lt/2017-04-06-1415</id>
    <dato>06.04.2017 nr. 1415</dato>
    <dato type="iso">2017-04-06</dato>
    <ikraft>01.05.2017</ikraft>
    <ikraft type="iso">2017-05-01</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel>
      <ref id="for-2004-12-14">F14.12.2004</ref>
    </hjemmel>
    <endrer type="ref">https://lovdata.no/for/2015-12-22-1914</endrer>
    <rettet/>
    <journalnummer>2017-1004</journalnummer>
  </metadata>
  <tekst>
    <korttittel>Vedtekter for Språkrådet</korttittel>
    <tittel>Vedtekter for Språkrådet</tittel>
    <marg niv="1" id="/marg/1"><b>Heimel:</b> Fastsett av Kulturdepartementet 6. april 2017 med heimel i stortingsvedtak 14. desember 2004.</marg>
    <paragraf id="/paragraf/1" url="https://lovdata.no/lovtidend/forskrift/2017-04-06-1415/p1">
      <pverdi>§ 1.</pverdi>
      <ptittel>Formål og oppgåver</ptittel>
      <ledd id="/paragraf/1/ledd/1">Språkrådet er statens fagorgan i språkspørsmål og skal særleg arbeida med å styrkja det norske språkets status i notid og framtid og å forvalta dei to offisielle norske språknormene. Språkstyrkingsarbeidet omfattar både norsk språk generelt og den nynorske målforma spesielt.</ledd>
      <ledd id="/paragraf/1/ledd/2">Språkrådet skal verna om den kulturarven som norsk skriftspråk og talespråk representerer, fremja tiltak som kan auka kunnskapen om norsk språk, fremja toleranse og gjensidig respekt i forholdet mellom alle som brukar norsk språk i den eine eller andre varianten, og verna om dei rettane som kvar enkelt borgar har når det gjeld bruken av språket.</ledd>
      <ledd id="/paragraf/1/ledd/3">Språkrådet skal også ta omsyn til den totale språksituasjonen i landet, slik denne kjem til uttrykk gjennom dei språklege interessene til nordmenn med samisk eller minoritetsspråkleg bakgrunn eller tilknyting.</ledd>
      <ledd id="/paragraf/1/ledd/4">Språkrådet skal observera og analysera aktuelle utviklingstrekk i heile det norske språksamfunnet og bør på eige initiativ leggja til rette for tenleg samarbeid med både private og offentlege aktørar innanfor ulike samfunnssektorar.</ledd>
      <ledd id="/paragraf/1/ledd/5">Språkrådet skal driva utoverretta informasjonsverksemd og i rimeleg omfang gi råd og rettleiing til alle som vender seg dit med språklege spørsmål.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-04-06-1415/p2">
      <pverdi>§ 2.</pverdi>
      <ptittel>Rammer for verksemda</ptittel>
      <ledd id="/paragraf/2/ledd/1">Språkrådet er administrativt underlagt Kulturdepartementet. Det består av eit fast sekretariat under leiing av ein direktør tilsett av departementet. Den øvste leiinga ligg til eit styre oppnemnt av departementet. Verksemda i sekretariat og styre skal så langt råd er byggja på eit førebuande arbeid i eit system av fagråd oppnemnde av styret.</ledd>
      <ledd id="/paragraf/2/ledd/2">Språkrådet skal følgja opp språkpolitiske mål og strategiar som blir fastlagde av overordna styresmakt. I enkeltspørsmål kan Språkrådet uttala seg og gi råd etter eige skjøn om kva tiltak som best tener språkpolitiske mål.</ledd>
      <ledd id="/paragraf/2/ledd/3">Språkrådet har ansvar for å ta språkpolitiske initiativ overfor relevante styresmakter og skal uttala seg om spørsmål som andre styresmakter legg fram for det.</ledd>
      <ledd id="/paragraf/2/ledd/4">Språkrådet skal representera Noreg i nordisk og internasjonalt språksamarbeid.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-04-06-1415/p3">
      <pverdi>§ 3.</pverdi>
      <ptittel>Normering av bokmål og nynorsk</ptittel>
      <ledd id="/paragraf/3/ledd/1">Språkrådet kan gi råd om staving og bøying av nye og tidlegare unormerte ord og gjer bindande normeringsvedtak når språkutviklinga tilseier det. Føresegna gjeld også for transkripsjon av utanlandske namn. Språkrådet gir råd og rettleiing om tekniske skrivereglar og skal så langt det er tenleg, klargjera kva reglar som er obligatoriske for korrekt språk.</ledd>
      <ledd id="/paragraf/3/ledd/2">Etter opplæringslova § 9-4 fjerde ledd skal Språkrådet godkjenna ordlister og ordbøker til skulebruk.</ledd>
      <ledd id="/paragraf/3/ledd/3">Dersom faktisk språkbruk eller sterke systemomsyn tilseier det, kan Språkrådet vedta ny stavemåte og bøying av tidlegare normerte ord og justeringar i skrivereglane. Vedtak om gjennomgripande endringar eller systemendringar skal leggjast fram for departementet til godkjenning. Føresegnene i første og andre punktum gjeld tilsvarande for opptak av tyske og danske importord i nynorske ordlister og ordbøker, jf. andre ledd.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-04-06-1415/p4">
      <pverdi>§ 4.</pverdi>
      <ptittel>Styret - samansetjing og oppgåver</ptittel>
      <ledd id="/paragraf/4/ledd/1">Styret har det overordna ansvaret for verksemda i Språkrådet og skal behandla og avgjera alle viktige og prinsipielle spørsmål. Styret skal godkjenna alle vedtak som Språkrådet har fullmakt til å gjera etter § 3. Styret kan etter behov gi nærmare retningslinjer for ansvars- og arbeidsdelinga mellom styre og direktør.</ledd>
      <ledd id="/paragraf/4/ledd/2">Styret skal ha fem medlemmer og tre varamedlemmer. Av desse skal éin medlem og éin varamedlem oppnemnast etter val av og blant dei som er fast tilsette i sekretariatet i minst halv stilling, utanom direktøren. Dei to skal representera kvar si målform og vera respektive medlem og varamedlem i kvar sin halvdel av funksjonsperioden på fire år.</ledd>
      <ledd id="/paragraf/4/ledd/3">Det skal elles oppnemnast to representantar og i tillegg éin vararepresentant for kvar målform. Departementet peikar ut styreleiar blant dei to faste medlemmene frå den eine målforma og nestleiar frå den andre målforma.</ledd>
      <ledd id="/paragraf/4/ledd/4">Styret er vedtaksført når minst fire medlemmer eller varamedlemmer medrekna leiar eller nestleiar er til stades.</ledd>
      <ledd id="/paragraf/4/ledd/5">Direktøren har ansvaret for å førebu styremøta og er sekretær for styret.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-04-06-1415/p5">
      <pverdi>§ 5.</pverdi>
      <ptittel>Fagråda - samansetjing og oppgåver</ptittel>
      <ledd id="/paragraf/5/ledd/1">Det kan oppnemnast inntil fire fagråd. Fagråda har eit særleg ansvar for å sikra at Språkrådet har breiast mogleg samfunnskontakt for arbeidet sitt. Dei skal formidla synspunkt og impulsar frå det norske språksamfunnet til styre og sekretariat og skal på tenleg måte drøfta og førebu større saker som skal avgjerast i styret. Fagråda har høve til å ta sjølvstendige initiativ innanfor eige arbeidsområde.</ledd>
      <ledd id="/paragraf/5/ledd/2">Arbeids- og ansvarsområdet for kvart råd skal fastsetjast av styret, men det eine fagrådet skal behandla spørsmål som gjeld normering av bokmål og nynorsk, jf. § 3. Fag- og oppgåveprofilen deira kan elles justerast over tid avhengig av aktuelle utfordringar og strategiske prioriteringar. Etter behov kan styret også fastsetja nærmare retningslinjer for arbeids- og ansvarsdelinga mellom fagråda på den eine sida og styre og sekretariat på den andre sida.</ledd>
      <ledd id="/paragraf/5/ledd/3">Fagrådet som behandlar rettskrivingsspørsmål, skal ha seks medlemmer, halvparten for kvar målform. Språkrådet peikar ut ein fagrådssekretær frå sekretariatet som møter i fagrådet med tale- og forslagsrett. Leiar og nestleiar skal tilhøyra kvar si målform og alternera annakvart år. Normeringssaker som ikkje er felles for målformene, skal behandlast i den aktuelle halvdelen av fagrådet.</ledd>
      <ledd id="/paragraf/5/ledd/4">Dei andre fagråda skal kvar for seg bestå av inntil seks medlemmer og ein fagrådssekretær frå sekretariatet i kvart råd. Fagrådssekretærane skal i tillegg til å fungera som sekretær for vedkomande fagråd, møte i fagråda med tale- og forslagsrett.</ledd>
      <ledd id="/paragraf/5/ledd/5">Fagrådsmedlemmene skal ikkje oppnemnast som interesserepresentantar, men styret må sikra at kvart fagråd er breitt samansett og har nødvendig fagkompetanse.</ledd>
      <ledd id="/paragraf/5/ledd/6">Begge målformer må vera representerte i alle fagråda. Av det samla talet på fagrådsmedlemmer skal det vera tilnærma like mange representantar for kvar målform.</ledd>
      <ledd id="/paragraf/5/ledd/7">Medlemmene i kvart fagråd skal oppnemnast for fire år om gongen. Styret peikar ut leiar og eventuell nestleiar.</ledd>
      <ledd id="/paragraf/5/ledd/8">Dei i sekretariatet som til kvar tid er sekretær for dei respektive fagråda, har i samråd med direktøren og fagrådsleiaren eit særleg ansvar for å leggja til rette for rasjonell koordinering og tenleg samarbeid mellom sekretariatet og fagrådet.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-04-06-1415/p6">
      <pverdi>§ 6.</pverdi>
      <ptittel>Iverksetjing</ptittel>
      <ledd id="/paragraf/6/ledd/1">Desse vedtektene tek til å gjelda frå 1. mai 2017. Samstundes blir tidlegare vedtekter 22. desember 2015 nr. 1914 for Språkrådet oppheva.</ledd>
    </paragraf>
  </tekst>
</dokument>
