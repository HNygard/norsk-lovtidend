<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-16-789" type="lt" url="https://lovdata.no/lovtidend/forskrift/2017-06-16-789">
  <metadata>
    <type>lt</type>
    <base>LT</base>
    <id>LT/lt/2017-06-16-789</id>
    <dato>16.06.2017 nr. 789</dato>
    <dato type="iso">2017-06-16</dato>
    <ikraft>01.09.2017</ikraft>
    <ikraft type="iso">2017-09-01</ikraft>
    <departement>Forsvarsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-1995-08-04-53-§27a">L04.08.1995 nr. 53 § 27a</ref>, Kongens instruksjonsmyndighet</hjemmel>
    <endrer type="ref">https://lovdata.no/for/2012-06-22-581</endrer>
    <rettet/>
    <journalnummer>2017-0646</journalnummer>
  </metadata>
  <tekst>
    <korttittel>Bistandsinstruksen</korttittel>
    <tittel>Instruks om Forsvarets bistand til politiet</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 16. juni 2017 med hjemmel i lov 4. august 1995 nr. 53 om politiet (politiloven) § 27a og Kongens instruksjonsmyndighet. Fremmet av Forsvarsdepartementet.</marg>
    <paragraf id="/paragraf/1" url="https://lovdata.no/lovtidend/forskrift/2017-06-16-789/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med denne instruksen er å gi retningslinjer for Forsvarets bistand til politiet, slik at samfunnets samlede ressurser utnyttes best mulig innenfor de rammer som følger av lov og Grunnlov.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-06-16-789/p2">
      <pverdi>§ 2.</pverdi>
      <ptittel>Prinsipper for bistand</ptittel>
      <ledd id="/paragraf/2/ledd/1">Samfunnets behov for rask reaksjon skal være styrende for både politiet og Forsvaret ved hendelser, anslag og ulykker som truer innbyggernes liv og helse eller vesentlige samfunnsinteresser.</ledd>
      <ledd id="/paragraf/2/ledd/2">Politiet har ansvaret for å løse sine oppgaver med egne ressurser. I situasjoner der egne ressurser ikke antas å være tilstrekkelige eller tilgjengelige, skal politiet snarest vurdere å be Forsvaret om bistand etter de regler som følger av denne instruks.</ledd>
      <ledd id="/paragraf/2/ledd/3">Forsvaret skal ved anmodning fra politiet yte bistand så langt det er mulig, uten å gå utover akutte militære oppgaver som er viktigere enn det oppdrag anmodningen gjelder. Forsvaret kan sette operative vilkår for bistanden.</ledd>
      <ledd id="/paragraf/2/ledd/4">Personell i politiet og Forsvaret har plikt til å legge til rette for, og bidra til, at bistand ytes så raskt og effektivt som situasjonen krever.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-06-16-789/p3">
      <pverdi>§ 3.</pverdi>
      <ptittel>Situasjoner der politiet kan be Forsvaret om bistand, jf. politiloven § 27a</ptittel>
      <ledd id="/paragraf/3/ledd/1">Etter anmodning kan Forsvaret bistå politiet ved
<liste id="/paragraf/3/ledd/1/liste/1"><lverdi>1.</lverdi><avsnitt id="/paragraf/3/ledd/1/liste/1/avsnitt/1">forebygging og bekjempelse av anslag av særlig skadevoldende eller omfattende karakter, herunder vakthold og sikring av objekter og infrastruktur,</avsnitt></liste>
<liste id="/paragraf/3/ledd/1/liste/2"><lverdi>2.</lverdi><avsnitt id="/paragraf/3/ledd/1/liste/2/avsnitt/1">ettersøking og pågripelse av personer som kan sette menneskers liv og helse eller vesentlige samfunnsinteresser i alvorlig fare, og</avsnitt></liste>
<liste id="/paragraf/3/ledd/1/liste/3"><lverdi>3.</lverdi><avsnitt id="/paragraf/3/ledd/1/liste/3/avsnitt/1">ulykker, naturkatastrofer og lignende for å verne menneskers liv og helse, eiendom og for å opprettholde ro og orden.</avsnitt></liste></ledd>
      <ledd id="/paragraf/3/ledd/2">Ved bistand som nevnt i første ledd, kan Forsvaret utøve makt innenfor de rammer som følger av politiloven § 6.</ledd>
      <ledd id="/paragraf/3/ledd/3">Det samme gjelder når Kystvakten yter bistand etter kystvaktloven § 17 første ledd, og når Forsvaret utøver grenseoppsyn på landegrensen mellom Norge og Russland.</ledd>
      <ledd id="/paragraf/3/ledd/4">Utenfor tilfeller som nevnt i første ledd, kan Forsvaret etter anmodning bistå politiet med blant annet materiell, spesialkyndig operatørpersonell med videre.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-06-16-789/p4">
      <pverdi>§ 4.</pverdi>
      <ptittel>Beslutningsprosedyre ved anmodning om bistand</ptittel>
      <ledd id="/paragraf/4/ledd/1">Anmodning om bistand kan fremmes skriftlig av politisjef, Politidirektoratet eller Politiets sikkerhetstjeneste til Forsvarets operative hovedkvarter. Forsvarets operative hovedkvarter meddeler sin beslutning til anmoder.</ledd>
      <ledd id="/paragraf/4/ledd/2">Gjenparter av anmodning og beslutning sendes umiddelbart til Justis- og beredskapsdepartementet og Forsvarsdepartementet, som utøver alminnelig styringsrett.</ledd>
      <ledd id="/paragraf/4/ledd/3">I tidskritiske situasjoner kan anmodning om bistand fremmes og behandles muntlig, og bekreftes skriftlig. Departementene varsles da umiddelbart.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-06-16-789/p5">
      <pverdi>§ 5.</pverdi>
      <ptittel>Forberedelser før bistand er besluttet</ptittel>
      <ledd id="/paragraf/5/ledd/1">I situasjoner som krever det, skal politiet og Forsvaret starte nødvendig planlegging og forberedelser til bistand uten å vente på formelle beslutninger. Forberedelser inkluderer fremføring av styrker og andre ressurser.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-06-16-789/p6">
      <pverdi>§ 6.</pverdi>
      <ptittel>Ledelse og gjennomføring av bistandsoperasjoner</ptittel>
      <ledd id="/paragraf/6/ledd/1">Politimesteren har ledelsen av operasjonen.</ledd>
      <ledd id="/paragraf/6/ledd/2">Operasjonen planlegges og gjennomføres innenfor de rettslige rammer som gjelder for politiets virksomhet.</ledd>
      <ledd id="/paragraf/6/ledd/3">Politimesteren gir sitt oppdrag til Forsvaret. Bistandsenheten(e) fra Forsvaret ledes av militær sjef.</ledd>
      <ledd id="/paragraf/6/ledd/4">Ved bistand til maritim kontraterror er det, innenfor rammen av oppdraget fra politiet, Forsvarets ansvar å lede og gjennomføre operasjoner.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-06-16-789/p7">
      <pverdi>§ 7.</pverdi>
      <ptittel>Forsvarets bruk av makt ved bistand til politiet</ptittel>
      <ledd id="/paragraf/7/ledd/1">Forsvarets personell kan ikke anvende makt utover hva som følger av bistandsanmodningen og de fastsatte rammer for politiet, herunder blant annet politiloven § 6.</ledd>
      <ledd id="/paragraf/7/ledd/2">Det skal ikke tas i bruk sterkere midler uten at svakere midler må antas utilstrekkelige eller uhensiktsmessige, eller uten at slike forgjeves har vært forsøkt.</ledd>
      <ledd id="/paragraf/7/ledd/3">De midler som anvendes må være nødvendige og stå i forhold til situasjonens alvor, tjenestehandlingens formål og omstendighetene for øvrig.</ledd>
      <ledd id="/paragraf/7/ledd/4">I nødverge- eller nødrettssituasjoner har personell i politi og forsvar rett til å anvende nødvendig og forholdsmessig makt på vegne av seg selv eller andre.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-06-16-789/p8">
      <pverdi>§ 8.</pverdi>
      <ptittel>Politimyndighet og legitimasjon</ptittel>
      <ledd id="/paragraf/8/ledd/1">Personell fra Forsvaret legitimert med militær uniform og militær ID skal anses å inneha den nødvendige politimyndighet for gjennomføring av oppdraget, i tråd med bistandsanmodningen.</ledd>
      <ledd id="/paragraf/8/ledd/2">Politiets våpeninstruks gjelder så langt den passer for militært personell som løser oppdrag i tråd med denne instruks.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-06-16-789/p9">
      <pverdi>§ 9.</pverdi>
      <ptittel>Øvelser og planverk</ptittel>
      <ledd id="/paragraf/9/ledd/1">Politiet og Forsvaret skal på alle nivåer tilstrebe gjensidig støtte og samarbeid, og skal sikre at personell med relevante funksjoner får opplæring i prinsipper og regelverk for bistand.</ledd>
      <ledd id="/paragraf/9/ledd/2">Politiet og Forsvaret skal jevnlig gjennomføre øvelser for å trene aktuelle bistandsituasjoner i tråd med trusselbildet og gjøre seg kjent med hverandres kapasiteter.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-06-16-789/p10">
      <pverdi>§ 10.</pverdi>
      <ptittel>Dekning av kostnader</ptittel>
      <ledd id="/paragraf/10/ledd/1">Merkostnader ved Forsvarets bistand til politiet dekkes av ansvarlig etat i tråd med sektorprinsippet. Forsvaret dekker selv egne kostnader som påløper i en akuttfase ved fare for liv og helse. Uenighet om kostnadsdekning avklares av Finansdepartementet.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-06-16-789/p11">
      <pverdi>§ 11.</pverdi>
      <ptittel>Etterforskning</ptittel>
      <ledd id="/paragraf/11/ledd/1">Etterforskning av hendelser som oppstår i forbindelse med Forsvarets bistand til politiet utføres av Spesialenheten for politisaker. Spesialenheten skal da forsterkes med to representanter fra den militære påtalemyndighet.</ledd>
      <ledd id="/paragraf/11/ledd/2">Den militære påtalemyndighet kan lede etterforskning ved mistanke om brudd på den militære straffelov.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2017-06-16-789/p12">
      <pverdi>§ 12.</pverdi>
      <ptittel>Virkeområde</ptittel>
      <ledd id="/paragraf/12/ledd/1">Instruksen gjelder for Forsvarets bistand til politiet i fred, krise og krig.</ledd>
      <ledd id="/paragraf/12/ledd/2">Instruksen innebærer ingen begrensninger på Forsvarets rett og plikt til å handle ved væpnet angrep på riket, eller når riket er i krig eller krig truer.</ledd>
      <ledd id="/paragraf/12/ledd/3">Instruksen gjelder ikke når det i lov eller forskrift, eller med hjemmel i lov eller forskrift, er fastsatt særskilte regler.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2017-06-16-789/p13">
      <pverdi>§ 13.</pverdi>
      <ptittel>Ikrafttredelse. Opphevelse av tidligere instruks</ptittel>
      <ledd id="/paragraf/13/ledd/1">Denne instruksen trer i kraft 1. september 2017. Fra samme tidspunkt oppheves FOR-2012-06-22-581.<fref id="/paragraf/13/fotnote/1">1</fref>
<fotnote id="/paragraf/13/fotnote/1">1 Instruks 22. juni 2012 nr. 581 om Forsvarets bistand til politiet, Lovtidend-redaksjonens anmerkning.</fotnote></ledd>
    </paragraf>
  </tekst>
</dokument>
