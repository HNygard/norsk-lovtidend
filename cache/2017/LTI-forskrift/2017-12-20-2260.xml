<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-12-20-2260" type="lt" url="https://lovdata.no/lovtidend/forskrift/2017-12-20-2260">
  <metadata>
    <type>lt</type>
    <base>LT</base>
    <id>LT/lt/2017-12-20-2260</id>
    <dato>20.12.2017 nr. 2260</dato>
    <dato type="iso">2017-12-20</dato>
    <ikraft>01.01.2018</ikraft>
    <ikraft type="iso">2018-01-01</ikraft>
    <departement>Barne- og likestillingsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2013-12-18-1613</endrer>
    <rettet/>
    <journalnummer>2017-1469</journalnummer>
  </metadata>
  <tekst>
    <korttittel>Forskrift om organisasjon, oppgaver og saksbehandling for Diskrimineringsnemnda</korttittel>
    <tittel>Forskrift om organisasjon, oppgaver og saksbehandling for Diskrimineringsnemnda</tittel>
    <marg niv="1" id="/marg/1"><b>Hjemmel:</b> Fastsatt av Barne- og likestillingsdepartementet 20. desember 2017 med hjemmel i lov 16. juni 2017 nr. 50 om Likestillings- og diskrimineringsombudet og Diskrimineringsnemnda (diskrimineringsombudsloven) § 22.</marg>
    <paragraf id="/paragraf/1" url="https://lovdata.no/lovtidend/forskrift/2017-12-20-2260/p1">
      <pverdi>§ 1.</pverdi>
      <ptittel>Nemndas organisering</ptittel>
      <ledd id="/paragraf/1/ledd/1">Nemndas administrative leder har et overordnet ansvar for organiseringen av arbeidet i nemnda.</ledd>
      <ledd id="/paragraf/1/ledd/2">Varamedlemmene er ikke knyttet til noen avdeling.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-12-20-2260/p2">
      <pverdi>§ 2.</pverdi>
      <ptittel>Sekretariat</ptittel>
      <ledd id="/paragraf/2/ledd/1">Sekretariatet skal forberede saker, innkalle til og tilrettelegge for nemndas møter og underrette berørte om nemndas vedtak og uttalelser. Når det er grunn til det, skal sekretariatet undersøke om nemndas vedtak blir fulgt og følge med på om frist for oppfyllelse av pålegg overholdes.</ledd>
      <ledd id="/paragraf/2/ledd/2">Sekretariatet skal også utføre andre oppgaver det blir pålagt av nemnda.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-12-20-2260/p3">
      <pverdi>§ 3.</pverdi>
      <ptittel>Saksforberedelse</ptittel>
      <ledd id="/paragraf/3/ledd/1">Nemndas sekretariat fordeler saker mellom nemndas avdelinger.</ledd>
      <ledd id="/paragraf/3/ledd/2">Sekretariatet skal under saksforberedelsen anmode om de opplysninger fra sakens parter som anses nødvendig for å få saken klarlagt. Sekretariatet kan også gi andre mulighet til å uttale seg i en sak hvis de må anses å ha særlig interesse i sakens utfall eller de antas å kunne bidra til sakens opplysning.</ledd>
      <ledd id="/paragraf/3/ledd/3">Hvis en sak som nemnda får til behandling direkte eller indirekte berører en tariffavtale eller bestemmelser i en tariffavtale, skal tariffavtalens parter skriftlig varsles og gis mulighet til å uttale seg i saken. Sekretariatet kan sette frist for uttalelse.</ledd>
      <ledd id="/paragraf/3/ledd/4">Nemnda kan, om nødvendig, anvende sakkyndig bistand.</ledd>
      <ledd id="/paragraf/3/ledd/5">Etter at øvrig saksforberedelse er avsluttet, utarbeider sekretariatet et skriftlig sammendrag av saken (redegjørelse) som forelegges for sakens parter til uttalelse.</ledd>
      <ledd id="/paragraf/3/ledd/6">En part kan, når det anses nødvendig og ubetenkelig, anmodes om å oppsummere sin argumentasjon i et kortfattet skriftlig sluttinnlegg.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-12-20-2260/p4">
      <pverdi>§ 4.</pverdi>
      <ptittel>Avvisning og henleggelse</ptittel>
      <ledd id="/paragraf/4/ledd/1">Når en klage er mottatt vurderer sekretariatet om klagen bør avvises eller henlegges. Saken forberedes i nødvendig utstrekning og forelegges for nemndleder til avgjørelse.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-12-20-2260/p5">
      <pverdi>§ 5.</pverdi>
      <ptittel>Muntlig forhandling</ptittel>
      <ledd id="/paragraf/5/ledd/1">Sekretariatet vurderer fortløpende behovet for muntlige forhandlinger. Spørsmålet forelegges nemndleder for avgjørelse.</ledd>
      <ledd id="/paragraf/5/ledd/2">Nemndleder og nemnda kan, inntil saken er avgjort, omgjøre beslutning om ikke å avholde muntlige forhandlinger når hensynet til sakens opplysning tilsier det.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-12-20-2260/p6">
      <pverdi>§ 6.</pverdi>
      <ptittel>Møteinnkalling</ptittel>
      <ledd id="/paragraf/6/ledd/1">I saker hvor det skal være muntlige forhandlinger innkaller nemndas sekretariat partene. Det kan innkalles vitner eller sakkyndige, etter nemndleders beslutning, hvis dette anses nødvendig for sakens opplysning.</ledd>
      <ledd id="/paragraf/6/ledd/2">Innkalling til møte skal som hovedregel sendes medlemmer og andre som skal være til stede i møtet senest tre uker på forhånd. Medlemmene tilsendes samtidig dagsorden. Saksdokumenter til sakene som skal behandles på møtet skal som hovedregel sendes nemndmedlemmene senest én uke før møtet.</ledd>
      <ledd id="/paragraf/6/ledd/3">Dersom et medlem må melde avbud til et nemndsmøte, skal det meldes fra om dette til sekretariatet så snart som mulig og uten ugrunnet opphold. Nemndas sekretariat innkaller varamedlemmer.</ledd>
      <ledd id="/paragraf/6/ledd/4">Nemndas sekretariat kan i møtet gi en muntlig saksfremstilling hvis nemnda ønsker det.</ledd>
      <ledd id="/paragraf/6/ledd/5">Nemndleder kan, når særlige grunner tilsier det, beslutte at en sak skal behandles ved forsterket nemnd. I en forsterket nemnd møter samtlige nemndledere i tillegg til de ordinære medlemmer i vedkommende avdeling.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-12-20-2260/p7">
      <pverdi>§ 7.</pverdi>
      <ptittel>Møteoffentlighet</ptittel>
      <ledd id="/paragraf/7/ledd/1">I saker med muntlige forhandlinger er forhandlingene i nemnda offentlige, med mindre bestemmelser om taushetsplikt er til hinder for det.</ledd>
      <ledd id="/paragraf/7/ledd/2">Nemndas leder kan avgjøre at forhandlingene i en sak skal foregå for lukkede dører.</ledd>
      <ledd id="/paragraf/7/ledd/3">Når en sak tas opp til rådslagning og avstemning, skal rådslagningen foregå i lukket møte.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-12-20-2260/p8">
      <pverdi>§ 8.</pverdi>
      <ptittel>Møter i nemnda</ptittel>
      <ledd id="/paragraf/8/ledd/1">Nemndsmøtene ledes av nemndleder.</ledd>
      <ledd id="/paragraf/8/ledd/2">Når muntlige forhandlinger er avsluttet, tar nemnda saken opp til rådslagning og avstemning.</ledd>
      <ledd id="/paragraf/8/ledd/3">De saker som er undergitt skriftlig behandling og er med på dagsorden til det aktuelle møtet tas også opp til rådslagning og avstemning i møtet.</ledd>
      <ledd id="/paragraf/8/ledd/4">Nemnda kan utsette rådslagning og avstemning til et senere møte hvis saken ikke er tilstrekkelig opplyst. I så fall skal nemnda oppgi hvilke ytterligere opplysninger som ansees påkrevd.</ledd>
      <ledd id="/paragraf/8/ledd/5">Nemndas medlemmer har plikt til å ta standpunkt til sakene som skal avgjøres.</ledd>
      <ledd id="/paragraf/8/ledd/6">For at nemnda skal være vedtaksfør må nemndleder og to medlemmer være til stede. Nemnda kan i det enkelte tilfellet sammensettes med nemndleder og nemndmedlemmer fra en annen avdeling. Dersom et varamedlem møter for leder, må det stilles de samme kvalifikasjonskrav til vara for leder som til leder. Nemndas vedtak fattes ved alminnelig flertall.</ledd>
      <ledd id="/paragraf/8/ledd/7">Slutningen (konklusjonen) undertegnes av alle nemndsmedlemmene i nemndsmøtet, og kan etter dette ikke omgjøres. Sekretariatet utarbeider etter møtet, og basert på rådslagningen, utkast til vedtak og uttalelse. Nemndsmedlemmene gjennomgår og drøfter utkastet i et lukket elektronisk kommunikasjonsforum. Deretter dateres avgjørelsen og er så klar for utsendelse og offentliggjøring.</ledd>
      <ledd id="/paragraf/8/ledd/8">Det føres fortløpende møteprotokoll i nemndas møter. Avstemningsresultatet skal føres i protokollen.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-12-20-2260/p9">
      <pverdi>§ 9.</pverdi>
      <ptittel>Innhold og begrunnelse</ptittel>
      <ledd id="/paragraf/9/ledd/1">Vedtak skal begrunnes og inneholde:
<liste id="/paragraf/9/ledd/1/liste/1"><lverdi>1.</lverdi><avsnitt id="/paragraf/9/ledd/1/liste/1/avsnitt/1">Opplysning om tid og sted for forhandlingene.</avsnitt></liste>
<liste id="/paragraf/9/ledd/1/liste/2"><lverdi>2.</lverdi><avsnitt id="/paragraf/9/ledd/1/liste/2/avsnitt/1">Hvem som var til stede under forhandlingene.</avsnitt></liste>
<liste id="/paragraf/9/ledd/1/liste/3"><lverdi>3.</lverdi><avsnitt id="/paragraf/9/ledd/1/liste/3/avsnitt/1">Hvis parter, sakkyndige, eller andre har vært til stede og deltatt i forhandlingene eller avgitt forklaring eller uttalelse, skal også nye anførsler og nye faktiske opplysninger tas inn i vedtaket.</avsnitt></liste>
<liste id="/paragraf/9/ledd/1/liste/4"><lverdi>4.</lverdi><avsnitt id="/paragraf/9/ledd/1/liste/4/avsnitt/1">Beskrivelse av saken, avgjørelsesgrunnene, hvilke bestemmelser vedtaket bygger på og slutningen (konklusjonen).</avsnitt></liste>
<liste id="/paragraf/9/ledd/1/liste/5"><lverdi>5.</lverdi><avsnitt id="/paragraf/9/ledd/1/liste/5/avsnitt/1">Om vedtaket er enstemmig. Dersom vedtaket ikke er enstemmig, skal også mindretallets syn og begrunnelse fremgå.</avsnitt></liste></ledd>
      <ledd id="/paragraf/9/ledd/2">Det samme gjelder for uttalelser etter diskrimineringsombudsloven § 14 annet ledd.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-12-20-2260/p10">
      <pverdi>§ 10.</pverdi>
      <ptittel>Underretning om nemndas vedtak og uttalelser</ptittel>
      <ledd id="/paragraf/10/ledd/1">Nemndas vedtak og uttalelser skal meddeles dem de retter seg mot.</ledd>
      <ledd id="/paragraf/10/ledd/2">Nemnda kan bestemme at vedtak skal forkynnes etter reglene i domstolloven kapittel 9 så langt de passer.</ledd>
      <ledd id="/paragraf/10/ledd/3">Samtidig med meddelelsen skal det gis en orientering om at vedtaket er endelig og hvilke rettslige følger det kan få om vedtaket ikke etterleves.</ledd>
      <ledd id="/paragraf/10/ledd/4">Det skal videre opplyses at nemndas vedtak ikke kan overprøves av Kongen eller departementet, og at saken kan bringes inn for domstolene. Det skal også opplyses om muligheten for å bringe saken inn for Sivilombudsmannen. Det skal videre framgå at stevning må sendes innen tre måneder fra det tidspunktet underretning om endelig vedtak i nemnda er kommet fram til vedkommende, jf. diskrimineringsombudsloven § 16 første ledd.</ledd>
      <ledd id="/paragraf/10/ledd/5">Hvis det er satt en frist for gjennomføring av et pålegg etter diskrimineringsombudsloven § 11, skal det opplyses om at nemnda kan treffe vedtak om tvangsmulkt ved manglende gjennomføring av pålegget. Det skal også opplyses om at vedtak om tvangsmulkt er tvangsgrunnlag for utlegg, jf. tvangsfullbyrdelsesloven § 7-2 bokstav d.</ledd>
      <ledd id="/paragraf/10/ledd/6">Hvis nemnda har tilkjent oppreisning eller erstatning, skal det opplyses om at vedtaket har samme virkning som rettskraftig dom og kan fullbyrdes etter reglene for dommer hvis søksmål ikke reises innen fristen, jf. diskrimineringsombudsloven § 16 første ledd tredje punktum.</ledd>
      <ledd id="/paragraf/10/ledd/7">Hvis ikke nemnda har truffet vedtak om oppreisning eller erstatning etter diskrimineringsombudsloven § 12, skal den krenkede part opplyses om at oppreisning og erstatning for brudd på bestemmelsene nevnt i loven § 1 annet ledd forutsetter at det reises sivilt søksmål for domstolene.</ledd>
      <ledd id="/paragraf/10/ledd/8">Det skal videre orienteres om strafferettslige konsekvenser av at vedtaket ikke etterleves jf. loven § 18.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-12-20-2260/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Denne forskriften trer i kraft 1. januar 2018.</ledd>
      <ledd id="/paragraf/11/ledd/2">Fra samme tidspunkt oppheves forskrift 18. desember 2013 nr. 1613 om organisasjon og virksomhet for Likestillings- og diskrimineringsombudet og Likestillings- og diskrimineringsnemnda.</ledd>
    </paragraf>
  </tekst>
</dokument>
