<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-09-01-1334" type="lt" url="https://lovdata.no/lovtidend/forskrift/2017-09-01-1334">
  <metadata>
    <type>lt</type>
    <base>LT</base>
    <id>LT/lt/2017-09-01-1334</id>
    <dato>01.09.2017 nr. 1334</dato>
    <dato type="iso">2017-09-01</dato>
    <ikraft>01.01.2018, departementet bestemmer</ikraft>
    <ikraft type="iso">2018-01-01, departementet bestemmer</ikraft>
    <departement>Helse- og omsorgsdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2017-0940</journalnummer>
  </metadata>
  <tekst>
    <korttittel>Forskrift om funksjons- og kvalitetskrav for fysioterapeuter med kommunal driftsavtale</korttittel>
    <tittel>Forskrift om funksjons- og kvalitetskrav for fysioterapeuter med kommunal driftsavtale</tittel>
    <marg niv="1" id="/marg/1"><b>Hjemmel:</b> Fastsatt av Helse- og omsorgsdepartementet 1. september 2017 med hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 fjerde ledd.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-09-01-1334/k1">
      <kverdi>Kapittel 1</kverdi>
      <ktittel>Formål, virkeområde og definisjoner</ktittel>
      <paragraf id="/kapittel/1/paragraf/1" url="https://lovdata.no/lovtidend/forskrift/2017-09-01-1334/k1/p1">
        <pverdi>§ 1.</pverdi>
        <ptittel>Formål og virkeområde</ptittel>
        <ledd id="/kapittel/1/paragraf/1/ledd/1">Formålet med forskriften er å sikre personer som oppholder seg i kommunen nødvendige fysioterapitjenester av god kvalitet.</ledd>
        <ledd id="/kapittel/1/paragraf/1/ledd/2">Forskriften regulerer kommunale fysioterapitjenester som ytes av selvstendig næringsdrivende fysioterapeuter med kommunal driftsavtale.</ledd>
        <ledd id="/kapittel/1/paragraf/1/ledd/3">Forskriften skal være et virkemiddel for kommunen for å sikre kvalitet i og en helhetlig utvikling av kommunale fysioterapitjenester.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/forskrift/2017-09-01-1334/k1/p2">
        <pverdi>§ 2.</pverdi>
        <ptittel>Definisjoner</ptittel>
        <ledd id="/kapittel/1/paragraf/2/ledd/1">I forskriften her menes med:
<liste id="/kapittel/1/paragraf/2/ledd/1/liste/a"><lverdi>a)</lverdi><avsnitt id="/kapittel/1/paragraf/2/ledd/1/liste/a/avsnitt/1"><i>Fysioterapeut:</i> Selvstendig næringsdrivende fysioterapeut, inkludert manuellterapeut, med kommunal driftsavtale.</avsnitt></liste>
<liste id="/kapittel/1/paragraf/2/ledd/1/liste/b"><lverdi>b)</lverdi><avsnitt id="/kapittel/1/paragraf/2/ledd/1/liste/b/avsnitt/1"><i>Manuellterapeut:</i> Fysioterapeut registrert i Helsepersonellregisteret med tilleggskompetansen sykmeldings-, rekvisisjons- og henvisningsrett.</avsnitt></liste>
<liste id="/kapittel/1/paragraf/2/ledd/1/liste/c"><lverdi>c)</lverdi><avsnitt id="/kapittel/1/paragraf/2/ledd/1/liste/c/avsnitt/1"><i>Kommunal driftsavtale:</i> Avtale med kommunen om å tilby fysioterapitjenester på vegne av kommunen.</avsnitt></liste></ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2017-09-01-1334/k2">
      <kverdi>Kapittel 2</kverdi>
      <ktittel>Kommunens ansvar</ktittel>
      <paragraf id="/kapittel/2/paragraf/3" url="https://lovdata.no/lovtidend/forskrift/2017-09-01-1334/k2/p3">
        <pverdi>§ 3.</pverdi>
        <ptittel>Det kommunale ansvaret for tjenestetilbudet</ptittel>
        <ledd id="/kapittel/2/paragraf/3/ledd/1">Kommunen skal sørge for at personer som oppholder seg i kommunen tilbys nødvendig medisinsk habilitering og rehabilitering, jf. helse- og omsorgstjenesteloven § 3-1 og § 3-2 første ledd.</ledd>
        <ledd id="/kapittel/2/paragraf/3/ledd/2">Kommunen skal sørge for et tilstrekkelig antall fysioterapeuter.</ledd>
      </paragraf>
      <paragraf id="/kapittel/2/paragraf/4" url="https://lovdata.no/lovtidend/forskrift/2017-09-01-1334/k2/p4">
        <pverdi>§ 4.</pverdi>
        <ptittel>Kommunens ansvar for informasjon</ptittel>
        <ledd id="/kapittel/2/paragraf/4/ledd/1">Kommunen skal sørge for at innbyggerne i kommunen gis nødvendig informasjon om det kommunale fysioterapitilbudet som ytes av fysioterapeuter med driftsavtale, inkludert hvilken tilleggskompetanse innen fysioterapifaget den enkelte fysioterapeut eventuelt innehar.</ledd>
        <ledd id="/kapittel/2/paragraf/4/ledd/2">Kommunen plikter å holde fysioterapeuter informert om planer og forhold i den kommunale helse- og omsorgstjenesten som kan ha betydning for fysioterapeutens virksomhet.</ledd>
      </paragraf>
      <paragraf id="/kapittel/2/paragraf/5" url="https://lovdata.no/lovtidend/forskrift/2017-09-01-1334/k2/p5">
        <pverdi>§ 5.</pverdi>
        <ptittel>Kommunens ansvar for kvalitet</ptittel>
        <ledd id="/kapittel/2/paragraf/5/ledd/1">Kommunen skal sørge for et forsvarlig tilbud av fysioterapitjenester, og at fastsatte kvalitets- og funksjonskrav til tjenestetilbudet overholdes, jf. kapittel 3.</ledd>
        <ledd id="/kapittel/2/paragraf/5/ledd/2">Kommunen skal sørge for at det arbeides systematisk med kvalitetsforbedring og pasient- og brukersikkerhet, og at tjenestene er i tråd med krav fastsatt i helse- og omsorgslovgivningen og i forskrifter gitt med hjemmel i disse bestemmelsene.</ledd>
        <ledd id="/kapittel/2/paragraf/5/ledd/3">Kommunen skal medvirke til at fysioterapeuter kan gjennomføre og delta i etter- og videreutdanning som er relevant for den kommunale helse- og omsorgstjenesten.</ledd>
        <ledd id="/kapittel/2/paragraf/5/ledd/4">Kommunen skal legge til rette for at behandlingsoppgaver utenfor fysioterapeutens lokaler kan gjennomføres effektivt og med kvalitet, og på en måte som ivaretar fysioterapeutens sikkerhet.</ledd>
      </paragraf>
      <paragraf id="/kapittel/2/paragraf/6" url="https://lovdata.no/lovtidend/forskrift/2017-09-01-1334/k2/p6">
        <pverdi>§ 6.</pverdi>
        <ptittel>Kommunens ansvar for å tilrettelegge for samarbeid</ptittel>
        <ledd id="/kapittel/2/paragraf/6/ledd/1">Kommunen skal legge til rette for samarbeid mellom kommunen og fysioterapeutene.</ledd>
        <ledd id="/kapittel/2/paragraf/6/ledd/2">Kommunen skal legge til rette for samarbeid mellom fysioterapeutene og andre tjenesteytere, og sikre en hensiktsmessig og god integrering av fysioterapitjenester i kommunens øvrige helse- og omsorgstjenestetilbud.</ledd>
        <ledd id="/kapittel/2/paragraf/6/ledd/3">Kommunen skal legge til rette for samarbeid mellom fysioterapeutene og spesialisthelsetjenesten.</ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/forskrift/2017-09-01-1334/k2/p7">
        <pverdi>§ 7.</pverdi>
        <ptittel>Økonomisk vederlag</ptittel>
        <ledd id="/kapittel/2/paragraf/7/ledd/1">Fysioterapeutens økonomiske vederlag for undersøkelse og behandling av pasienter består av et driftstilskudd fra kommunen og de til enhver tid gjeldende satser for egenandel og refusjon i forskrift om stønad til dekning av utgifter til fysioterapi.</ledd>
        <ledd id="/kapittel/2/paragraf/7/ledd/2">Fysioterapeuten kan ikke ta høyere egenandeler eller pasientbetaling enn det som fremgår av forskrift om stønad til dekning av utgifter til fysioterapi m.m.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2017-09-01-1334/k3">
      <kverdi>Kapittel 3</kverdi>
      <ktittel>Funksjons- og kvalitetskrav</ktittel>
      <paragraf id="/kapittel/3/paragraf/8" url="https://lovdata.no/lovtidend/forskrift/2017-09-01-1334/k3/p8">
        <pverdi>§ 8.</pverdi>
        <ptittel>Forsvarlig og kunnskapsbasert praksis</ptittel>
        <ledd id="/kapittel/3/paragraf/8/ledd/1">Fysioterapeuten skal drive sin virksomhet i tråd med krav fastsatt i lov og forskrift, oppdatert kunnskap og nasjonale retningslinjer.</ledd>
        <ledd id="/kapittel/3/paragraf/8/ledd/2">Fysioterapeuten skal tilstrebe å redusere risiko for uønskede hendelser i sin virksomhet.</ledd>
      </paragraf>
      <paragraf id="/kapittel/3/paragraf/9" url="https://lovdata.no/lovtidend/forskrift/2017-09-01-1334/k3/p9">
        <pverdi>§ 9.</pverdi>
        <ptittel>Tjenestens innhold</ptittel>
        <ledd id="/kapittel/3/paragraf/9/ledd/1">Fysioterapi omfatter undersøkende, behandlende, rehabiliterende og forebyggende tiltak, herunder veiledning, opplæring og vurdering av behov for hjelpemidler.</ledd>
        <ledd id="/kapittel/3/paragraf/9/ledd/2">Behandling hos fysioterapeut inkluderer tiltak som har til hensikt å optimalisere funksjon, begrense et funksjonstap, eller lindre smerter og symptomer.</ledd>
        <ledd id="/kapittel/3/paragraf/9/ledd/3">I avtaletiden skal fysioterapeuten benytte behandlingsformer forankret i kunnskapsbasert praksis, og som er akseptert av helsemyndighetene. Behandlingsformer omfattet av lov om alternativ behandling § 2 skal ikke ytes i avtaletiden.</ledd>
      </paragraf>
      <paragraf id="/kapittel/3/paragraf/10" url="https://lovdata.no/lovtidend/forskrift/2017-09-01-1334/k3/p10">
        <pverdi>§ 10.</pverdi>
        <ptittel>Dokumentasjon, elektronisk journal og epikrise</ptittel>
        <ledd id="/kapittel/3/paragraf/10/ledd/1">Fysioterapeuten skal føre journal fortløpende, jf. lov om helsepersonell § 39 og forskrift om pasientjournal § 7 og § 8.</ledd>
        <ledd id="/kapittel/3/paragraf/10/ledd/2">Fysioterapeutens elektroniske pasientjournalsystem skal oppfylle krav til journalføring, elektronisk samhandling og personvern fastsatt i lov og forskrift.</ledd>
        <ledd id="/kapittel/3/paragraf/10/ledd/3">Med mindre det er åpenbart unødvendig skal fysioterapeuten, etter samtykke fra pasienten, oversende epikrise, jf. helsepersonelloven § 45a tredje ledd, til fastlege og eventuelt annen henvisende instans etter avsluttet behandling.</ledd>
        <ledd id="/kapittel/3/paragraf/10/ledd/4">Med mindre pasienten motsetter seg det skal fysioterapeuten sende epikrise til fastlegen når det er nødvendig for å kunne gi pasienten forsvarlig oppfølging.</ledd>
      </paragraf>
      <paragraf id="/kapittel/3/paragraf/11" url="https://lovdata.no/lovtidend/forskrift/2017-09-01-1334/k3/p11">
        <pverdi>§ 11.</pverdi>
        <ptittel>Forløpsperspektiv og brukerinvolvering</ptittel>
        <ledd id="/kapittel/3/paragraf/11/ledd/1">Fysioterapeuten skal yte sine tjenester i et forløpsperspektiv. Tjenestetilbudet skal ses i en større helhet, og fysioterapeuten skal bidra til nødvendig tverrfaglig samhandling og koordinering til pasientens beste.</ledd>
        <ledd id="/kapittel/3/paragraf/11/ledd/2">All behandling skal bygge på prinsippet om informert samtykke og pasientens rett til medbestemmelse, og evalueres sammen med pasienten. Behandlingen skal avsluttes dersom den ikke gir ønsket eller hensiktsmessig effekt.</ledd>
      </paragraf>
      <paragraf id="/kapittel/3/paragraf/12" url="https://lovdata.no/lovtidend/forskrift/2017-09-01-1334/k3/p12">
        <pverdi>§ 12.</pverdi>
        <ptittel>Krav til samarbeid med pasientens fastlege og øvrige helse- og omsorgstjenester</ptittel>
        <ledd id="/kapittel/3/paragraf/12/ledd/1">Fysioterapeuten skal samarbeide med pasientens fastlege og andre relevante tjenesteytere ved behov. Fysioterapeuten skal etter nærmere avtale med kommunen delta på relevante samarbeidsarenaer.</ledd>
        <ledd id="/kapittel/3/paragraf/12/ledd/2">Fysioterapeuten plikter å informere fastlege om forhold som avdekkes i undersøkelse og behandling som kan gi grunnlag for oppfølging fra fastlegen. Manuellterapeuter skal informere fastlegen når det henvises til spesialisthelsetjenesten.</ledd>
        <ledd id="/kapittel/3/paragraf/12/ledd/3">For pasienter med behov for langvarige og koordinerte tjenester, plikter fysioterapeuten å informere pasienten om individuell plan og koordinator i kommunen og melde behov for individuell plan og koordinator til kommunens koordinerende enhet. Fysioterapeuten skal ved behov medvirke til utarbeidelse av individuell plan.</ledd>
      </paragraf>
      <paragraf id="/kapittel/3/paragraf/13" url="https://lovdata.no/lovtidend/forskrift/2017-09-01-1334/k3/p13">
        <pverdi>§ 13.</pverdi>
        <ptittel>Krav til elektronisk samhandling</ptittel>
        <ledd id="/kapittel/3/paragraf/13/ledd/1">Fysioterapeuten skal kunne sende og motta meldinger elektronisk via sikker kommunikasjon.</ledd>
        <ledd id="/kapittel/3/paragraf/13/ledd/2">Fysioterapeuten skal ha direkte oppgjørsavtale med Helsedirektoratet eller det organ Helsedirektoratet bestemmer. Med mindre fysioterapeuten omfattes av unntakene i forskrift om behandling av helseopplysninger i egenandelsregisteret § 7a, skal oppgjørsdata sendes elektronisk over linje på format fastsatt av Helsedirektoratet.</ledd>
      </paragraf>
      <paragraf id="/kapittel/3/paragraf/14" url="https://lovdata.no/lovtidend/forskrift/2017-09-01-1334/k3/p14">
        <pverdi>§ 14.</pverdi>
        <ptittel>Prioritering</ptittel>
        <ledd id="/kapittel/3/paragraf/14/ledd/1">Fysioterapeuten skal prioritere henvendelser ut i fra en konkret vurdering av haste- og alvorlighetsgrad. I vurderingen skal det tas hensyn til nasjonale og kommunale prioriteringer, og til hvordan fysioterapeutens totale kapasitet best kan utnyttes.</ledd>
      </paragraf>
      <paragraf id="/kapittel/3/paragraf/15" url="https://lovdata.no/lovtidend/forskrift/2017-09-01-1334/k3/p15">
        <pverdi>§ 15.</pverdi>
        <ptittel>Allmenne tilgjengelighetsbestemmelser</ptittel>
        <ledd id="/kapittel/3/paragraf/15/ledd/1">Fysioterapeuten skal kunne motta henvendelser i sin åpningstid, og plikter å vurdere alle henvendelser.</ledd>
        <ledd id="/kapittel/3/paragraf/15/ledd/2">Fysioterapeuten skal, så langt mulig, sørge for fraværsdekning i forbindelse med ordinært fravær ved for eksempel ferie, kurs og etterutdanning. Avvikling av fraværet meddeles kommunen. Inntak av vikar skal godkjennes av kommunen.</ledd>
        <ledd id="/kapittel/3/paragraf/15/ledd/3">Fysioterapeutens lokaler skal være fysisk utformet slik at virksomhetens alminnelige funksjon er tilgjengelig for flest mulig, jf. lov om forbud mot diskriminering på grunn av nedsatt funksjonsevne § 13 andre ledd.</ledd>
        <ledd id="/kapittel/3/paragraf/15/ledd/4">Fysioterapeutens lokaler skal være utstyrt med nødvendig utstyr for å kunne ivareta fysioterapeutens pasientgrupper.</ledd>
      </paragraf>
      <paragraf id="/kapittel/3/paragraf/16" url="https://lovdata.no/lovtidend/forskrift/2017-09-01-1334/k3/p16">
        <pverdi>§ 16.</pverdi>
        <ptittel>Krav til rapportering</ptittel>
        <ledd id="/kapittel/3/paragraf/16/ledd/1">Fysioterapeuten skal avgi nødvendige data til styrings- og kvalitetsformål for å ivareta myndighetenes ansvar for et forsvarlig helse- og omsorgstilbud og faglig utvikling av fysioterapitjenester. Staten, eller kommunen i samarbeid med fysioterapeuten, fastsetter hvilke data som skal avgis.</ledd>
        <ledd id="/kapittel/3/paragraf/16/ledd/2">De alminnelige regler om taushetsplikt gjelder ved utlevering av opplysninger etter første ledd.</ledd>
      </paragraf>
      <paragraf id="/kapittel/3/paragraf/17" url="https://lovdata.no/lovtidend/forskrift/2017-09-01-1334/k3/p17">
        <pverdi>§ 17.</pverdi>
        <ptittel>Behandling i hjemmet og ambulante tilbud</ptittel>
        <ledd id="/kapittel/3/paragraf/17/ledd/1">Fysioterapeuten skal gi tilbud om behandling i hjemmet til hjemmeboende pasienter som:
<liste id="/kapittel/3/paragraf/17/ledd/1/liste/a"><lverdi>a)</lverdi><avsnitt id="/kapittel/3/paragraf/17/ledd/1/liste/a/avsnitt/1">på grunn av sin helsetilstand eller funksjonsevne ikke er i stand til å møte til konsultasjon i fysioterapeutens lokaler eller</avsnitt></liste>
<liste id="/kapittel/3/paragraf/17/ledd/1/liste/b"><lverdi>b)</lverdi><avsnitt id="/kapittel/3/paragraf/17/ledd/1/liste/b/avsnitt/1">når dette anses nødvendig for å sikre pasienten forsvarlig helsehjelp</avsnitt></liste></ledd>
        <ledd id="/kapittel/3/paragraf/17/ledd/2">Kommunen og fysioterapeuten avtaler nærmere hvordan fysioterapeuten skal bidra til å avhjelpe kommunens behov for ambulerende tjenester.</ledd>
        <ledd id="/kapittel/3/paragraf/17/ledd/3">For pasienter i et habiliterings- eller rehabiliteringsforløp skal fysioterapitjenesten kunne ytes integrert med dagtilbud, barnehage, skole, arbeidsplass eller andre relevante arenaer.</ledd>
      </paragraf>
      <paragraf id="/kapittel/3/paragraf/18" url="https://lovdata.no/lovtidend/forskrift/2017-09-01-1334/k3/p18">
        <pverdi>§ 18.</pverdi>
        <ptittel>Henvisningspraksis</ptittel>
        <ledd id="/kapittel/3/paragraf/18/ledd/1">Fysioterapeuten skal ved behov henvise pasienter til pasientens fastlege eller andre kommunale helse- og omsorgstjenester.</ledd>
        <ledd id="/kapittel/3/paragraf/18/ledd/2">Manuellterapeut skal ved behov henvise pasienter til pasientens fastlege, spesialisthelsetjenesten eller andre kommunale helse- og omsorgstjenester. Manuellterapeutens henvisninger til spesialisthelsetjenesten skal støtte faglig riktig oppgavefordeling og god samhandling mellom behandlingsnivåene i tråd med lov, forskrift og lokale samarbeidsavtaler. Henvisningen skal gi nødvendig informasjon slik at pasienten kan få god og forsvarlig behandling.</ledd>
        <ledd id="/kapittel/3/paragraf/18/ledd/3">Manuellterapeut skal ved henvisning til spesialisthelsetjenesten informere pasienten om retten til fritt behandlingsvalg, jf. pasient- og brukerrettighetsloven § 2-4.</ledd>
      </paragraf>
      <paragraf id="/kapittel/3/paragraf/19" url="https://lovdata.no/lovtidend/forskrift/2017-09-01-1334/k3/p19">
        <pverdi>§ 19.</pverdi>
        <ptittel>Sykefraværsoppfølging</ptittel>
        <ledd id="/kapittel/3/paragraf/19/ledd/1">Manuellterapeuten skal delta i oppfølgingen av den sykemeldte, dersom manuellterapeuten er sykemelder.</ledd>
        <ledd id="/kapittel/3/paragraf/19/ledd/2">Manuellterapeuten skal gjennom sin sykefraværsoppfølging av pasienten, bidra til at varig arbeidsuførhet unngås eller utsettes lengst mulig.</ledd>
      </paragraf>
      <paragraf id="/kapittel/3/paragraf/20" url="https://lovdata.no/lovtidend/forskrift/2017-09-01-1334/k3/p20">
        <pverdi>§ 20.</pverdi>
        <ptittel>Tolk</ptittel>
        <ledd id="/kapittel/3/paragraf/20/ledd/1">Fysioterapeuten skal benytte tolk ved behov.</ledd>
        <ledd id="/kapittel/3/paragraf/20/ledd/2">Utgiftene til bruk av tolk dekkes av kommunen.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2017-09-01-1334/k4">
      <kverdi>Kapittel 4</kverdi>
      <ktittel>Avtale om driftstilskudd</ktittel>
      <paragraf id="/kapittel/4/paragraf/21" url="https://lovdata.no/lovtidend/forskrift/2017-09-01-1334/k4/p21">
        <pverdi>§ 21.</pverdi>
        <ptittel>Inngåelse av ny individuell avtale</ptittel>
        <ledd id="/kapittel/4/paragraf/21/ledd/1">Kommunen fatter vedtak om tildeling av ledig avtalehjemmel. Avtalehjemmel skal være i samsvar med omfanget fysioterapeuten forutsettes å arbeide.</ledd>
        <ledd id="/kapittel/4/paragraf/21/ledd/2">Kommunen skal ikke inngå driftsavtaler som er mindre enn 50 prosent av fullt tilskudd. Kommunene skal kun utlyse deltidshjemler når dette samsvarer med kommunens tjenestebehov.</ledd>
        <ledd id="/kapittel/4/paragraf/21/ledd/3">Avtalehjemmelen er en del av kommunens helse- og omsorgstjeneste og kan ikke selges, omsettes eller overdras av den enkelte fysioterapeut som ønsker å avslutte sin virksomhet.</ledd>
        <ledd id="/kapittel/4/paragraf/21/ledd/4">Fysioterapeuten og kommunen kan ikke inngå avtaler i strid med bestemmelser i denne forskriften.</ledd>
      </paragraf>
      <paragraf id="/kapittel/4/paragraf/22" url="https://lovdata.no/lovtidend/forskrift/2017-09-01-1334/k4/p22">
        <pverdi>§ 22.</pverdi>
        <ptittel>Avslutning av individuell avtale</ptittel>
        <ledd id="/kapittel/4/paragraf/22/ledd/1">Kommunen og fysioterapeuten kan si opp avtalen om driftstilskudd med en frist på seks måneder. Partene kan avtale kortere oppsigelsesfrist.</ledd>
        <ledd id="/kapittel/4/paragraf/22/ledd/2">Oppsigelse fra kommunens side må være saklig begrunnet. Før vedtak om oppsigelse treffes skal kommunen innkalle fysioterapeuten til møte.</ledd>
        <ledd id="/kapittel/4/paragraf/22/ledd/3">Ved vesentlig mislighold kan avtalen heves med øyeblikkelig virkning.</ledd>
      </paragraf>
      <paragraf id="/kapittel/4/paragraf/23" url="https://lovdata.no/lovtidend/forskrift/2017-09-01-1334/k4/p23">
        <pverdi>§ 23.</pverdi>
        <ptittel>Ikrafttredelse</ptittel>
        <ledd id="/kapittel/4/paragraf/23/ledd/1">Forskriften trer i kraft 1. januar 2018.</ledd>
        <ledd id="/kapittel/4/paragraf/23/ledd/2">Departementet bestemmer når § 16 om krav til rapportering skal tre i kraft.</ledd>
      </paragraf>
    </kapittel>
  </tekst>
</dokument>
