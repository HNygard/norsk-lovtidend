<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-22-1049" type="lt" url="https://lovdata.no/lovtidend/forskrift/2017-06-22-1049">
  <metadata>
    <type>lt</type>
    <base>LT</base>
    <id>LT/lt/2017-06-22-1049</id>
    <dato>22.06.2017 nr. 1049</dato>
    <dato type="iso">2017-06-22</dato>
    <ikraft>01.08.2017</ikraft>
    <ikraft type="iso">2017-08-01</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2005-12-16-158</endrer>
    <endrer type="ref">https://lovdata.no/for/2005-12-16-157</endrer>
    <rettet>12.07.2017 (<ref id="lov-2005-06-17-64-§5">§ 5</ref>).</rettet>
    <journalnummer>2017-0773</journalnummer>
  </metadata>
  <tekst>
    <korttittel>Forskrift om pedagogisk bemanning og dispensasjon i barnehager</korttittel>
    <tittel>Forskrift om pedagogisk bemanning og dispensasjon i barnehager</tittel>
    <marg niv="1" id="/marg/1"><b>Hjemmel:</b> Fastsatt av Kunnskapsdepartementet 22. juni 2017 med hjemmel i lov 17. juni 2005 nr. 64 om barnehager (barnehageloven) § 18 fjerde ledd.</marg>
    <paragraf id="/paragraf/1" url="https://lovdata.no/lovtidend/forskrift/2017-06-22-1049/p1">
      <pverdi>§ 1.</pverdi>
      <ptittel>Norm for pedagogisk bemanning</ptittel>
      <ledd id="/paragraf/1/ledd/1">Barnehagen skal ha en forsvarlig pedagogisk bemanning.</ledd>
      <ledd id="/paragraf/1/ledd/2">Barnehagen skal minst ha én pedagogisk leder per 14-18 barn når barna er over tre år og én pedagogisk leder per 7-9 barn når barna er under tre år. Ett barn til utløser krav om en ny fulltidsstilling som pedagogisk leder. Barn regnes for å være over tre år fra og med august det året de fyller tre år.</ledd>
      <ledd id="/paragraf/1/ledd/3">Styrerens tid til administrasjon og ledelse skal ikke inngå i beregningen av normen for pedagogisk bemanning.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-06-22-1049/p2">
      <pverdi>§ 2.</pverdi>
      <ptittel>Midlertidig dispensasjon fra norm for pedagogisk bemanning</ptittel>
      <ledd id="/paragraf/2/ledd/1">Kommunen kan innvilge dispensasjon fra § 1 for inntil ett år om gangen dersom særlige hensyn tilsier det og barnehageeier søker om dispensasjon. Barnehageeier skal legge ved uttalelse fra barnehagens samarbeidsutvalg i søknaden.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-06-22-1049/p3">
      <pverdi>§ 3.</pverdi>
      <ptittel>Midlertidig dispensasjon fra utdanningskravet</ptittel>
      <ledd id="/paragraf/3/ledd/1">Kommunen kan innvilge dispensasjon fra utdanningskravet for styrer og pedagogisk leder for inntil ett år om gangen, dersom barnehageeier søker om det og stillingen det søkes dispensasjon for har vært offentlig utlyst og det ikke har meldt seg kvalifisert søker.</ledd>
      <ledd id="/paragraf/3/ledd/2">Dispensasjonen gjelder den personen det søkes dispensasjon for og til en bestemt stilling i en bestemt barnehage.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-06-22-1049/p4">
      <pverdi>§ 4.</pverdi>
      <ptittel>Klage</ptittel>
      <ledd id="/paragraf/4/ledd/1">Kommunens vedtak etter § 2 og § 3 kan påklages til fylkesmannen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-06-22-1049/p5">
      <pverdi>§ 5.</pverdi>
      <ptittel>Ikrafttredelse</ptittel>
      <ledd id="/paragraf/5/ledd/1">Forskriften trer i kraft 1. august 2017. Fra samme tidspunkt oppheves forskrift 16. desember 2005 nr. 1508 om midlertidig dispensasjon og unntak fra utdanningskravet for styrer og pedagogisk leder gitt med hjemmel i lov 17. juni 2005 nr. 64 om barnehager (barnehageloven) § 17 fjerde ledd og § 18 sjette ledd og forskrift 16. desember 2005 nr. 1507 om pedagogisk bemanning fastsatt med hjemmel i lov 17. juni 2005 nr. 64 om barnehager (barnehageloven) § 18 sjette ledd.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-06-22-1049/k1">
      <kverdi/>
      <ktittel> Merknader til bestemmelsene <br/></ktittel>
      <ledd id="/kapittel/1/ledd/1">
        <i>Til § 1 første ledd</i>
      </ledd>
      <ledd id="/kapittel/1/ledd/2">Bestemmelsen angir barnehageeiers plikt til å sørge for at barnehagen har en forsvarlig pedagogisk bemanning. Hva som er forsvarlig må vurderes konkret i hver enkelt barnehage. Denne plikten gjelder uavhengig av grensene for maksimalt antall barn som er oppgitt i andre og tredje ledd. I noen barnehager må hver pedagogisk leder derfor ha ansvar for færre barn enn det som angis i disse leddene.
<br/></ledd>
      <ledd id="/kapittel/1/ledd/3">
        <i>Til § 1 andre ledd</i>
      </ledd>
      <ledd id="/kapittel/1/ledd/4">Barnehagen skal ha minst én pedagogisk leder per 18 barn når barna er over tre år og én pedagogisk leder per 9 barn når barna er under tre år. Pedagognormen skal oppfylles for barnehagen som helhet og bestemmelsen stiller ikke krav til gruppestørrelse eller gruppetilhørighet for barn. Hvis barnehagen har 18 barn over tre år eller 9 barn under tre år, og tar inn ett barn til, utløser dette barnet krav om én ny pedagogisk leder.
<br/></ledd>
      <ledd id="/kapittel/1/ledd/5">
        <i>Til § 1 tredje ledd</i>
      </ledd>
      <ledd id="/kapittel/1/ledd/6">Styrers tid til administrasjon og ledelse kommer i tillegg til normen for pedagogisk bemanning. Den tiden styreren arbeider direkte med barna kan inngå i normen for pedagogisk bemanning. Dersom styrer for eksempel jobber halvparten av tiden med administrasjon og ledelse, betyr det at styrer utgjør en halv pedagogisk leder i beregningen av antall pedagogiske ledere per barn.
<br/></ledd>
      <ledd id="/kapittel/1/ledd/7">
        <i>Til § 2</i>
      </ledd>
      <ledd id="/kapittel/1/ledd/8">Eier kan søke om dispensasjon fra normen om pedagogisk bemanning til kommunen. Dispensasjonsadgangen skal kun brukes unntaksvis. For å sikre at saken blir tilstrekkelig belyst og brukernes rett til medbestemmelse ivaretas, skal uttalelse fra barnehagens samarbeidsutvalg legges ved eiers søknad om dispensasjon fra pedagognormen. Når kommunen vurderer om den skal innvilge dispensasjon, må den foreta en konkret vurdering av barnegruppenes sammensetning og behov, barnehagens fysiske miljø (ute- og innearealer), barnehagens totalbemanning og personalets samlede kompetanse. Kommunen kan stille vilkår ved innvilgelse av dispensasjon.
<br/></ledd>
      <ledd id="/kapittel/1/ledd/9">
        <i>§ 3 første ledd</i>
      </ledd>
      <ledd id="/kapittel/1/ledd/10">Barnehageeier kan søke om midlertidig dispensasjon fra utdanningskravet til styrer og til pedagogisk leder. Det ligger til kommunen som barnehagemyndighet å vurdere om en søknad skal innvilges. Når den reelle kompetansen hos den det søkes for er vurdert, kan kommunen stille vilkår ved dispensasjonen. Hva slags vilkår som eventuelt stilles, vil være avhengig av den reelle kompetansen vedkommende har og hvordan kommunen vil sikre at vedkommende blir i stand til å fylle stillingen. Det kan for eksempel stilles krav om at den som får dispensasjon, mottar veiledning fra barnehagelærer.</ledd>
      <ledd id="/kapittel/1/ledd/11">Ved behandling av søknader om midlertidig dispensasjon fra utdanningskravet til styrer og pedagogisk leder i barnehage, skal de reelle kvalifikasjonene til den det søkes for vurderes av kommunen. Andre relevante momenter som kan tillegges vekt er for eksempel hvor lenge vedkommende har utført relevant arbeid i barnehage og hvor sannsynlig det er at barnehagen innen rimelig tid kan få ansatt en kvalifisert søker. En søknad om dispensasjon fra utdanningskravet for pedagogisk leder skal inneholde en skriftlig uttalelse fra barnehagens styrer.
<br/></ledd>
      <ledd id="/kapittel/1/ledd/12">
        <i>§ 3 andre ledd</i>
      </ledd>
      <ledd id="/kapittel/1/ledd/13">En dispensasjon er knyttet til den personen det søkes dispensasjon for og til en konkret stilling i en konkret barnehage. Det er av den grunn ikke adgang til å ta med seg en dispensasjon fra én barnehage til en annen barnehage.</ledd>
    </kapittel>
  </tekst>
</dokument>
