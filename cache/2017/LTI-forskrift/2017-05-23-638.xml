<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-05-23-638" type="lt" url="https://lovdata.no/lovtidend/forskrift/2017-05-23-638">
  <metadata>
    <type>lt</type>
    <base>LT</base>
    <id>LT/lt/2017-05-23-638</id>
    <dato>23.05.2017 nr. 638</dato>
    <dato type="iso">2017-05-23</dato>
    <ikraft>23.05.2017</ikraft>
    <ikraft type="iso">2017-05-23</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2007-06-01-592</endrer>
    <rettet/>
    <journalnummer>2017-0484</journalnummer>
  </metadata>
  <tekst>
    <korttittel>Forskrift om stadnamn</korttittel>
    <tittel>Forskrift om stadnamn</tittel>
    <marg niv="1" id="/marg/1"><b>Heimel:</b> Fastsett av Kulturdepartementet 23. mai 2017 med heimel i lov 18. mai 1990 nr. 11 om stadnamn (stadnamnlova) § 13.</marg>
    <paragraf id="/paragraf/1" url="https://lovdata.no/lovtidend/forskrift/2017-05-23-638/p1">
      <pverdi>§ 1.</pverdi>
      <ptittel>Generelle reglar om norske, samiske og kvenske stadnamn</ptittel>
      <ledd id="/paragraf/1/ledd/1">Stadnamn som inneheld allment kjende ord eller namneledd, skal skrivast i samsvar med gjeldande rettskriving, når ikkje anna følgjer av reglane nedanfor. Stadnamn som inneheld utdøydde eller uklare språkelement, skal skrivast i samsvar med gjeldande rettskrivingsprinsipp. Har skrivemåten vore lenge i bruk og er vel kjend og innarbeidd, kan ein fråvike gjeldande rettskriving og rettskrivingsprinsipp.</ledd>
      <ledd id="/paragraf/1/ledd/2">For samiske og kvenske stadnamn skal det takast særleg omsyn til munnleg tradisjon.</ledd>
      <ledd id="/paragraf/1/ledd/3">Skal eit objekt som ikkje har hatt namn, namnsetjast, skal det takast omsyn til lokale, nedervde stadnamn og tradisjonelt ordtilfang på staden.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-05-23-638/p2">
      <pverdi>§ 2.</pverdi>
      <ptittel>Korleis lydleg overførte stadnamn i fleirspråkleg område skal skrivast</ptittel>
      <ledd id="/paragraf/2/ledd/1">Stadnamn som heilt eller delvis er lydleg overførte frå andre språk, og som har fått ein innarbeidd uttale i mottakarspråket, skal følgje rettskrivingsreglane i mottakarspråket. Har eit slikt stadnamn ikkje fått ein innarbeidd uttale, skal det følgje rettskrivingsreglane i opphavsspråket.</ledd>
      <ledd id="/paragraf/2/ledd/2">Inneheld eit overført stadnamn eit ledd som er brukt i eit stadnamn i eit anna språk, kan dette leddet skrivast i samsvar med rettskrivingsreglane i dette språket. Den andre delen av stadnamnet skal følgje rettskrivingsreglane i mottakarspråket. I andre tilfelle skriv ein namneleddet i samsvar med reglane i mottakarspråket.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-05-23-638/p3">
      <pverdi>§ 3.</pverdi>
      <ptittel>Særleg om norske stadnamn</ptittel>
      <ledd id="/paragraf/3/ledd/1">Skrivemåten av norske stadnamn skal følgje den rettskrivingsforma eller regionale samleforma som passar best med den nedervde lokale uttalen. Lokale dialektformer kan veljast når særlege grunnar talar for det.</ledd>
      <ledd id="/paragraf/3/ledd/2">For namn på bruk skal det leggjast særleg vekt på kva slags skrivemåte eigaren ønskjer. Dette gjeld òg i saker der vilkåra for at eigaren kan fastsetje skrivemåten, ikkje er oppfylte.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-05-23-638/p4">
      <pverdi>§ 4.</pverdi>
      <ptittel>Særleg om samiske stadnamn</ptittel>
      <ledd id="/paragraf/4/ledd/1">For samiske stadnamn skal det takast utgangspunkt i den nedervde lokale uttalen. Skrivemåten skal følgje gjeldande rettskriving i nordsamisk, lulesamisk, skoltesamisk eller sørsamisk.</ledd>
      <ledd id="/paragraf/4/ledd/2">Nordsamisk rettskriving skal brukast i Finnmark, Troms og i Nordland til Tysfjord kommune. Skoltesamiske stadnamn i Sør-Varanger kommune kan likevel følgje skoltesamisk rettskriving. Lulesamisk rettskriving skal brukast frå og med Tysfjord kommune og sørover til Meløy kommune. Frå og med Rana kommune og sørover skal sørsamisk rettskriving brukast. I grenseområda for dei enkelte språkområda, kan ein bruke den rettskrivinga som passar best med den nedervde lokale uttalen. Det kan òg veljast regionale samleformer. Lokale dialektformer kan veljast når særlege grunnar talar for det.</ledd>
      <ledd id="/paragraf/4/ledd/3">Dersom det er brukt fleire samiske namn om det same namneobjektet, skal det eldste namnet brukast av det offentlege. I særlege tilfelle kan det gjerast unntak frå denne regelen.</ledd>
      <ledd id="/paragraf/4/ledd/4">I avveginga av ulike omsyn skal ein leggje vekt på at stadnamna får ein einskapleg skrivemåte innanfor dei ulike samiske språkområda.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-05-23-638/p5">
      <pverdi>§ 5.</pverdi>
      <ptittel>Særleg om kvenske stadnamn</ptittel>
      <ledd id="/paragraf/5/ledd/1">For kvenske namn skal det takast utgangspunkt i den nedervde lokale uttalen. Det kan likevel veljast regionale samleformer. Reine dialektformer kan veljast når særlege grunnar talar for det.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-05-23-638/p6">
      <pverdi>§ 6.</pverdi>
      <ptittel>Bruk av eittspråklege namn</ptittel>
      <ledd id="/paragraf/6/ledd/1">Har eit objekt berre eit samisk namn, eit kvensk namn eller eit norsk namn, skal det offentlege bruke dette namnet utan omsetjing eller tilpassingar.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-05-23-638/p7">
      <pverdi>§ 7.</pverdi>
      <ptittel>Bruk av fleirspråklege namn</ptittel>
      <ledd id="/paragraf/7/ledd/1">Har eit objekt samisk eller kvensk namn i tillegg til eit norskspråkleg namn, og namneformene er i bruk blant folk som bur fast på eller har næringsmessig tilknyting til staden, skal begge eller alle namna brukast.</ledd>
      <ledd id="/paragraf/7/ledd/2">I samanhengande tekst skal det offentlege bruke namnet på det språket teksten er utforma i.</ledd>
      <ledd id="/paragraf/7/ledd/3">På skilt eller kart o.l. der det blir brukt meir enn eitt namn, skal kommunen fastsetje rekkjefølgja av namna. Når ein fastset rekkjefølgja, skal ein ta omsyn til språkbruken på staden. I forvaltningsområdet for samisk språk skal rekkjefølgja vere samisk, norsk, kvensk.</ledd>
      <ledd id="/paragraf/7/ledd/4">Der det av praktiske grunnar er særskilt vanskeleg å bruke fleire namn, skal det i valet mellom norsk, samisk og kvensk leggjast vekt på kva for eit namn som har lengst tradisjon og er best kjent på staden. Det norske namnet treng ikkje å vere med dersom det er ei lydleg tilpassa form av det samiske eller kvenske namnet, skil seg lite frå det og ikkje er i vanleg bruk i den norske forma.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-05-23-638/p8">
      <pverdi>§ 8.</pverdi>
      <ptittel>Saksbehandling</ptittel>
      <ledd id="/paragraf/8/ledd/1">Ved vedtak etter stadnamnlova § 5 andre til fjerde ledd skal vedtaksorganet sjå til at saka er så godt opplyst som mogleg før det blir gjort vedtak. Ved behov kan det innhentast ei førebels vurdering frå namnekonsulent.</ledd>
      <ledd id="/paragraf/8/ledd/2">Vedtaksorganet skal førebu og avgjere saka utan ugrunna opphald. Dei som etter stadnamnlova § 6 første ledd har rett til å uttale seg, skal ha minst to månader til å uttale seg frå dei får saka. I saker som gjeld nedervde namn på bruk etter stadnamnlova § 6 andre ledd, kan eigaren fastsetje skrivemåten utan at det ligg føre ei vurdering frå namnekonsulent.</ledd>
      <ledd id="/paragraf/8/ledd/3">I område med samiske eller kvenske stadnamn må saka òg sendast til namnekonsulent for samisk eller kvensk. Namnekonsulenten skal vurdere om saka gjeld fleire namn på eit objekt og gi ei førebels vurdering av skrivemåten. Samiske og kvenske organisasjonar skal få saker som gjeld samiske og kvenske stadnamn, tilsende direkte.</ledd>
      <ledd id="/paragraf/8/ledd/4">Saker om skrivemåten av daglegnamn skal behandlast på same måten som saker om dei offisielle bruksnamna. Med daglegnamn er meint namn som er nytta i samsvar med den lokale tradisjonen, men som ikkje er identiske med dei offisielle bruksnamna som er registrerte i offentlege register.</ledd>
      <ledd id="/paragraf/8/ledd/5">I saker der det same namnet blir brukt om ulike namneobjekt på den same staden, skal ein først fastsetje skrivemåten for det objektet namnet opphavleg vart brukt på. Vedtaksorganet må sjå til at alle funksjonane av namnet blir tekne opp i namnesaka. I saker som gjeld skrivemåte av nedervde bruksnamn etter stadnamnlova § 6 andre ledd, trengst det likevel ikkje reisast namnesak for det tilsvarande gardsnamnet samtidig, med mindre eigaren krev det.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-05-23-638/p9">
      <pverdi>§ 9.</pverdi>
      <ptittel>Vedtak</ptittel>
      <ledd id="/paragraf/9/ledd/1">Vedtak etter stadnamnlova skal vere skriftleg og grunngitt. Grunngivinga skal vise til den regelen vedtaket byggjer på, og skal innehalde dei faglege føresetnadene for og den vurderinga som ligg til grunn for vedtaket. Grunngiving skal givast samtidig med vedtaket for gardsnamn og bruksnamn, når bruksnamnet ikkje er fastsett av eigaren. Dei som har klagerett etter stadnamnlova § 10 første ledd, kan krevje å få grunngivinga for andre enkeltnamn.</ledd>
      <ledd id="/paragraf/9/ledd/2">Ei melding eller kunngjering om vedtak skal innehalde opplysningar om klagerett, klagefrist, framgangsmåte ved klage, rett til å sjå saksdokumenta og til å søkje om utsett iverksetjing av vedtaket.</ledd>
      <ledd id="/paragraf/9/ledd/3">Klagefristen er tre veker frå meldinga om vedtaket er komen fram. Blir meldinga kunngjord offentleg, tek klagefristen til å gjelde frå vedtaket vart kunngjort første gongen.</ledd>
      <ledd id="/paragraf/9/ledd/4">Vedtaksorganet skal sende meldinga til partane i saka og til dei som har uttala seg i saka etter stadnamnlova § 6 første ledd, til vedkommande kommune og fylkeskommune som ikkje sjølv er vedtaksorgan, til statlege organ som skal bruke namnet i tenesta, til namnekonsulenttenesta og til Sentralt stadnamnregister. Gjeld vedtaka korleis eit gardsnamn skal skrivast, skal kommunen sende melding til eigarane av bruk som vedtaket kan få verknad for.</ledd>
      <ledd id="/paragraf/9/ledd/5">Kommunen skal gjere eit vedtak kjent for dei som har klagerett etter stadnamnlova § 10 første ledd, og som ikkje er partar i saka.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-05-23-638/p10">
      <pverdi>§ 10.</pverdi>
      <ptittel>Klage</ptittel>
      <ledd id="/paragraf/10/ledd/1">Ein klage skal vere skriftleg, og grunngivinga må behandle alle namn eller namneledd klaga gjeld.</ledd>
      <ledd id="/paragraf/10/ledd/2">Klagen skal sendast til det organet som har fastsett skrivemåten, med kopi til vedkommande kommune dersom kommunen ikkje sjølv er vedtaksorgan. Forvaltningslova kapittel VI gjeld med dei unntaka som går fram av stadnamnlova § 6 og § 10.</ledd>
      <ledd id="/paragraf/10/ledd/3">Ein klage på eigarfastsett skrivemåte av namn på bruk kan berre gjelde dokumentasjonen som eigaren har lagt fram for Kartverket, eller feil ved saksbehandlinga.</ledd>
      <ledd id="/paragraf/10/ledd/4">Underinstansen, klageinstansen eller eit anna overordna organ kan fastsetje at eit vedtak ikkje skal setjast i verk før klagefristen er ute eller klaga er avgjord. Avslag på søknad om utsetjing skal vere skriftleg og grunngitt.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-05-23-638/p11">
      <pverdi>§ 11.</pverdi>
      <ptittel>Klagenemnda for stadnamnsaker</ptittel>
      <ledd id="/paragraf/11/ledd/1">Departementet peikar ut medlemmene i klagenemnda for stadnamnsaker. Sametinget peikar ut medlem som er kunnig i samiske språk. Kvar medlem skal ha ein personleg varamedlem. Medlemmene blir peika ut for fire år om gongen.</ledd>
      <ledd id="/paragraf/11/ledd/2">Klagenemnda for stadnamnsaker skal ha ein fast leiar som er jurist, to faste medlemmer peika ut etter forslag frå KS (kommunesektorens organisasjon) og ein representant språkkunnig i bokmål, ein i nynorsk, ein i samiske språk og ein i kvensk.</ledd>
      <ledd id="/paragraf/11/ledd/3">Klagenemnda skal ha fem medlemmer ved behandlinga av norske stadnamn, men er likevel vedtaksfør når minst fire medlemer, og av dei leiaren eller vara for leiaren, er til stades.</ledd>
      <ledd id="/paragraf/11/ledd/4">Klagenemnda skal ha fire medlemmer ved behandlinga av samiske og kvenske stadnamn og er vedtaksfør når minst tre medlemmer er til stades, og av dei leiaren eller vara for leiaren og den språkkunnige for samisk eller kvensk. Står stemmetala likt, avgjer leiaren saka.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2017-05-23-638/p12">
      <pverdi>§ 12.</pverdi>
      <ptittel>Gjenopning</ptittel>
      <ledd id="/paragraf/12/ledd/1">Vedtaksorganet avgjer om ei sak skal takast opp på nytt. Det gjeld òg saker som har vore behandla i klagenemnda for stadnamnsaker. Vedtaksorganet avgjer om ei sak som er opna på nytt, skal ut på ny høyring.</ledd>
      <ledd id="/paragraf/12/ledd/2">Eit avslag på ei oppmoding om å ta saka opp på nytt, kan klagast til klagenemnda for stadnamnsaker.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2017-05-23-638/p13">
      <pverdi>§ 13.</pverdi>
      <ptittel>Sentralt stadnamnregister</ptittel>
      <ledd id="/paragraf/13/ledd/1">Sentralt stadnamnregister skal innehalde opplysningar om alle stadnamn som har fått skrivemåten vedteken etter stadnamnlova. I tillegg skal registeret innehalde flest mogleg andre stadnamn som er godkjende etter tidlegare lov og forskrift og brukte i offentleg samanheng, og tilhøyrande opplysningar om desse namna.</ledd>
      <ledd id="/paragraf/13/ledd/2">For alle namna skal registeret ha opplysningar om:
<liste id="/paragraf/13/ledd/2/liste/a"><lverdi>a)</lverdi><avsnitt id="/paragraf/13/ledd/2/liste/a/avsnitt/1">korleis namnet blir skrive</avsnitt></liste>
<liste id="/paragraf/13/ledd/2/liste/b"><lverdi>b)</lverdi><avsnitt id="/paragraf/13/ledd/2/liste/b/avsnitt/1">status for skrivemåten, som foreslått, vedteken, godkjend, avslått mv.</avsnitt></liste>
<liste id="/paragraf/13/ledd/2/liste/c"><lverdi>c)</lverdi><avsnitt id="/paragraf/13/ledd/2/liste/c/avsnitt/1">språk</avsnitt></liste>
<liste id="/paragraf/13/ledd/2/liste/d"><lverdi>d)</lverdi><avsnitt id="/paragraf/13/ledd/2/liste/d/avsnitt/1">objekttype som grend, gard, bruk, veg, vatn, elv, nes osv.</avsnitt></liste>
<liste id="/paragraf/13/ledd/2/liste/e"><lverdi>e)</lverdi><avsnitt id="/paragraf/13/ledd/2/liste/e/avsnitt/1">eventuelt fleire namn på same språk for same namneobjekt, og kva for namn som er mest vanleg å bruke, dersom ein har kunnskap om det</avsnitt></liste>
<liste id="/paragraf/13/ledd/2/liste/f"><lverdi>f)</lverdi><avsnitt id="/paragraf/13/ledd/2/liste/f/avsnitt/1">flate, line eller punkt med koordinat referert i eit nasjonalt brukt koordinatsystem</avsnitt></liste>
<liste id="/paragraf/13/ledd/2/liste/g"><lverdi>g)</lverdi><avsnitt id="/paragraf/13/ledd/2/liste/g/avsnitt/1">administrativ tilhøyrsel (kommunenummer)</avsnitt></liste>
<liste id="/paragraf/13/ledd/2/liste/h"><lverdi>h)</lverdi><avsnitt id="/paragraf/13/ledd/2/liste/h/avsnitt/1">vedtaksdato og kven som har gjort vedtaket dersom stadnamnet er vedteke</avsnitt></liste>
<liste id="/paragraf/13/ledd/2/liste/i"><lverdi>i)</lverdi><avsnitt id="/paragraf/13/ledd/2/liste/i/avsnitt/1">identitetsnummeret i matrikkelen dersom stadnamnet er vedteke og skal brukast i matrikkelen</avsnitt></liste>
<liste id="/paragraf/13/ledd/2/liste/j"><lverdi>j)</lverdi><avsnitt id="/paragraf/13/ledd/2/liste/j/avsnitt/1">kva for offentleg bruk stadnamnet er henta frå og om mogleg dato for dokumentasjonen dersom det gjeld eit godkjend stadnamn.</avsnitt></liste></ledd>
      <ledd id="/paragraf/13/ledd/3">Kartverket fører registeret og skal syte for at opplysningane er allment tilgjengelege.</ledd>
      <ledd id="/paragraf/13/ledd/4">Kartverket skal utarbeide dei standardane og rutinane som skal nyttast ved rapportering til registeret. Skal eit vedtak brukast i matrikkelen, skal Statens kartverk syte for oppdatering mellom dei to registera.</ledd>
      <ledd id="/paragraf/13/ledd/5">Når eit namn ikkje er behandla etter reglane i stadnamnlova, og to eller fleire skrivemåtar av namnet på same språk er i offentleg bruk og er registrerte i Sentralt stadnamnregister som godkjende skrivemåtar, skal ein i offentleg bruk velje den skrivemåten som er prioritert i Sentralt stadnamnregister.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2017-05-23-638/p14">
      <pverdi>§ 14.</pverdi>
      <ptittel>Utfyllande reglar</ptittel>
      <ledd id="/paragraf/14/ledd/1">Språkrådet kan fastsetje utfyllande språkreglar om korleis norske og kvenske stadnamn skal skrivast. Språkreglane skal godkjennast av Kulturdepartementet. Sametinget kan fastsetje utfyllande språkreglar om skrivemåten av samiske stadnamn.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2017-05-23-638/p15">
      <pverdi>§ 15.</pverdi>
      <ptittel>Ikraftsetjing</ptittel>
      <ledd id="/paragraf/15/ledd/1">Forskrifta trer i kraft straks. Frå same tid blir forskrift 1. juni 2007 nr. 592 om skrivemåten av stadnamn oppheva.</ledd>
    </paragraf>
  </tekst>
</dokument>
