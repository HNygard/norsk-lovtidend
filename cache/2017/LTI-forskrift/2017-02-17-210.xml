<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-02-17-210" type="lt" url="https://lovdata.no/lovtidend/forskrift/2017-02-17-210">
  <metadata>
    <type>lt</type>
    <base>LT</base>
    <id>LT/lt/2017-02-17-210</id>
    <dato>17.02.2017 nr. 210</dato>
    <dato type="iso">2017-02-17</dato>
    <ikraft>17.02.2017</ikraft>
    <ikraft type="iso">2017-02-17</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2009-06-19-58-§7-9">L19.06.2009 nr. 58 § 7-9</ref>, <ref id="for-2017-01-26-76">F26.01.2017 nr. 76</ref></hjemmel>
    <rettet/>
    <journalnummer>2017-0179</journalnummer>
  </metadata>
  <tekst>
    <korttittel>Vedtak etter merverdiavgiftsloven § 7-9, dispensasjon</korttittel>
    <tittel>Vedtak etter merverdiavgiftsloven § 7-9 - søknad om dispensasjon</tittel>
    <marg niv="1" id="/marg/1"><b>Hjemmel:</b> Fastsatt av Skattedirektoratet 17. februar 2017 med hjemmel i lov 19. juni 2009 nr. 58 om merverdiavgift (merverdiavgiftsloven) § 7-9 og delegeringsvedtak 26. januar 2017 nr. 76.
<br/></marg>
    <ledd id="/ledd/1">Vi viser til Deres brev av 25. januar 2017 hvor De på vegne av NN søker om fritak for merverdiavgift ved innførsel av vindkraftplattformen NN med tilhørende elektrisk og mekanisk anlegg. Plattformen skal etter det opplyste importeres for bearbeiding på NN's verft i Haugesund i perioden 2020-2021 for senere å bli re-eksportert til internasjonalt farvann utenfor kysten av Tyskland.</ledd>
    <ledd id="/ledd/2">Det er opplyst at selve plattformen skal leveres fra en underleverandør i Dubai eller Singapore og Thailand. Ut over selve plattformen vil det bli importert HVDC-teknologi, transformatorer og kontrollsystemer til bruk på plattformen. De ulike komponentene vil bli importert til Norge i forskjellige forsendelser fra ulike land og leverandører.</ledd>
    <ledd id="/ledd/3">Det er antatt at bearbeidingen vil ta mer tid enn to år, jf. merverdiavgiftsloven § 7-2 annet ledd, jf. tolloven § 6-3 første ledd bokstav b og fjerde ledd, jf. tollforskriften § 6-3-3.</ledd>
    <ledd id="/ledd/4">Finansdepartementet har tidligere hatt en lignende søknad til behandling. Departementet fant ved vedtak av 29. november 2013 etter en samlet vurdering av flere forhold å kunne frita en vindkraftplattform og tilhørende elektrisk anlegg for innførselsmerverdiavgift.</ledd>
    <ledd id="/ledd/5">Departementet la i sin avgjørelse vekt på følgende forhold:
<liste id="/ledd/5/liste/1"><lverdi>-</lverdi><avsnitt id="/ledd/5/liste/1/avsnitt/1">at det var tale om vare som ble importert til Norge for bearbeiding og som senere skulle re-eksportes</avsnitt></liste>
<liste id="/ledd/5/liste/2"><lverdi>-</lverdi><avsnitt id="/ledd/5/liste/2/avsnitt/1">at det arbeid som ble utført på vindkraftplattformen i stor grad var sammenfallende med arbeid som gjøres på oljeboringsplattformer</avsnitt></liste>
<liste id="/ledd/5/liste/3"><lverdi>-</lverdi><avsnitt id="/ledd/5/liste/3/avsnitt/1">at lovgiver har åpnet for en smidig avgiftshåndtering av innførsel av industrivarer for bearbeiding, se merverdiavgiftsloven § 7-2 annet ledd, jf. tolloven § 6-3</avsnitt></liste>
<liste id="/ledd/5/liste/4"><lverdi>-</lverdi><avsnitt id="/ledd/5/liste/4/avsnitt/1">at den konkrete saken viste at rekkevidden av merverdiavgiftslovens fritak for innførsel av plattformer burde underlegges en fornyet vurdering</avsnitt></liste>
<liste id="/ledd/5/liste/5"><lverdi>-</lverdi><avsnitt id="/ledd/5/liste/5/avsnitt/1">at departementet i statsbudsjettet for 2014, jf. Prop. LS (2013-2014) avsnitt 25, uttaler at utleie av varer over grensen i større grad bør avspeile verdien av tjenesten, og ikke tollverdien av varen og</avsnitt></liste>
<liste id="/ledd/5/liste/6"><lverdi>-</lverdi><avsnitt id="/ledd/5/liste/6/avsnitt/1">at departementet vil fortsette arbeidet med sikte på å utrede mulighetene for forenklede prosedyrer ved midlertidig innførsel av varer av høyere verdi.
<br/></avsnitt></liste></ledd>
    <ledd id="/ledd/6">
      <i>Skattedirektoratets vurdering</i>
    </ledd>
    <ledd id="/ledd/7">Etter merverdiavgiftsloven § 6-11 første ledd annet punktum, jf. § 7-5 første ledd, gjelder fritaket for omsetning og innførsel av oljeboringsplattformer også driftsutstyr som leveres sammen med plattformene. I angjeldende tilfelle vil driftsutstyret bli levert av andre leverandører enn leverandøren av vindkraftplattformen. Et fritak for dette driftsutstyret synes således å ville strekke seg lenger enn det tilsvarende fritaket for oljeboringsplattformer.</ledd>
    <ledd id="/ledd/8">Finansdepartementet har imidlertid i sitt vedtak vektlagt også andre forhold knyttet til midlertidig innførsel av varer enn kun parallelliteten til fritaket for oljeboringsplattformene.</ledd>
    <ledd id="/ledd/9">Skattedirektoratet finner derfor med hjemmel i merverdiavgiftsloven § 7-9 og i samsvar med departementets tidligere avgjørelse å kunne frita NN for å beregne merverdiavgift ved innførsel av vindkraftplattformen NN med tilhørende elektrisk og mekanisk anlegg.</ledd>
  </tekst>
</dokument>
