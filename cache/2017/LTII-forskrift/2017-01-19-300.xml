<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-01-19-300" type="lt" url="https://lovdata.no/lovtidend/forskrift/2017-01-19-300">
  <metadata>
    <type>lt</type>
    <base>LT</base>
    <id>LT/lt/2017-01-19-300</id>
    <dato>19.01.2017 nr. 300</dato>
    <dato type="iso">2017-01-19</dato>
    <ikraft>01.03.2017</ikraft>
    <ikraft type="iso">2017-03-01</ikraft>
    <departement>OV (Andre off vedtekter)</departement>
    <etat/>
    <gjelder>Gulen kommune, Sogn og Fjordane</gjelder>
    <hjemmel/>
    <rettet/>
    <journalnummer>2017-0136</journalnummer>
  </metadata>
  <tekst>
    <korttittel>Vedtekter for gravplassane i Gulen</korttittel>
    <tittel>Vedtekter for gravplassane i Gulen kommune, Sogn og Fjordane</tittel>
    <marg niv="1" id="/marg/1"><b>Heimel:</b> Fastsett av Gulen kyrkjelege fellesråd 14. mars 2016 i sak 5/16 med heimel i lov 7. juni 1996 nr. 32 om gravplasser, kremasjon og gravferd (gravferdsloven) § 21. Stadfesta av Bjørgvin bispedømeråd 19. januar 2017.</marg>
    <paragraf id="/paragraf/1" url="https://lovdata.no/lovtidend/forskrift/2017-01-19-300/p1">
      <pverdi>§ 1.</pverdi>
      <ptittel>Gravplasstilknyting</ptittel>
      <ledd id="/paragraf/1/ledd/1">Avlidne personar som ved dødsfallet var manntalsførte i kommunen har rett på fri grav på gravplass i kommunen. Dette gjeld også om den avlidne på grunn av sjukdom eller alderdom har budd utanfor kommunen dei siste fem åra, og av den grunn ikkje er manntalsført der.</ledd>
      <ledd id="/paragraf/1/ledd/2">Kyrkjeleg fellesråd kan gje løyve til at også avlidne personar utan bustad i kommunen kan gravleggast på ein gravplass i kommunen, men då vert det kravd dekning av kostnader ved gravferda og avgift som ved feste av grav.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-01-19-300/p2">
      <pverdi>§ 2.</pverdi>
      <ptittel>Fredingstid</ptittel>
      <ledd id="/paragraf/2/ledd/1">Fredingstida er 30 år for kistegrav og 20 år for urnegrav. På Mjømna, felt B og D, er fredingstida 40 år. På Rutle gravplass er fredingstida 60 år. Urne kan settast ned i kistegrav i fredingstida, jf. gravferdslova § 8.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-01-19-300/p3">
      <pverdi>§ 3.</pverdi>
      <ptittel>Feste av grav</ptittel>
      <ledd id="/paragraf/3/ledd/1">I lag med ei frigrav kan ein feste ei grav ved sidan av, normalt for 5 år om gongen. Etter søknad til kyrkjeleg fellesråd kan ein feste to graver i tilknyting til gravlegging i frigrav.</ledd>
      <ledd id="/paragraf/3/ledd/2">Også alle festa graver blir betalingsfrie (festeavgifta blir sett til kr 0,00) i fredingstida etter kvar ny gravlegging. Ny festeperiode begynner etter den betalingsfrie perioden. Eventuell resterande tid av gjeldande festeavtale vert ikkje teke omsyn til når festa grav vert nytta til ny gravlegging.</ledd>
      <ledd id="/paragraf/3/ledd/3">Når fredingstida/festetida er omme, kan grava festast vidare for 5 år om gongen. Når det er gått 60 år etter siste gravlegging kan festet ikkje fornyast utan etter særskilt samtykke frå kyrkjeleg fellesråd.</ledd>
      <ledd id="/paragraf/3/ledd/4">Festaren skal varslast om at festetida er ute. Dersom festet ikkje vert fornya innan 6 månader etter at varsel er sendt, fell grava attende til gravplassen og kan fritt nyttast om att av kyrkjeleg fellesråd.</ledd>
      <ledd id="/paragraf/3/ledd/5">Dersom det ikkje er mogeleg å hente inn festaren eller den ansvarlege for grava sitt samtykke til sletting eller bruk av ei grav, kan kyrkjeleg fellesråd avgjere bruk av grava.</ledd>
      <ledd id="/paragraf/3/ledd/6">Festar pliktar å melde adresseendring.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-01-19-300/p4">
      <pverdi>§ 4.</pverdi>
      <ptittel>Grav og gravminne</ptittel>
      <ledd id="/paragraf/4/ledd/1">Når ei grav vert opna, kan jord leggast på gravene omkring og gravutstyr kan mellombels flyttast.</ledd>
      <ledd id="/paragraf/4/ledd/2">Montering av godkjent gravminne kan skje på tilvist plass når jordmassane har sett seg etter oppgraving, normalt etter 6 månader. I tida før gravminne kjem opp, syter kyrkjeleg fellesråd for merking av grava, og for planering og tilsåing. På ny dobbelgrav/festa gravstad vert gravminnet plassert i bakkant av den grava som vert teken i bruk. Dersom festar ønskjer at gravminnet på festa gravstad vert sentrert mellom gravene, kan festar sjølv ta initiativ til det.</ledd>
      <ledd id="/paragraf/4/ledd/3">Eventuelle dekorgjenstandar på gravminnet skal vere sømelege og av ein kvalitet som tåler tilhøva på gravplassen. Kyrkjeleg fellesråd har ikkje erstatningsansvar for skade på gravminne/dekor som følgje av vanleg vedlikehald og drift av gravplassen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-01-19-300/p5">
      <pverdi>§ 5.</pverdi>
      <ptittel>Plantefelt</ptittel>
      <ledd id="/paragraf/5/ledd/1">Det er mogeleg å opparbeide plantefelt framfor gravminnet i høgd med bakken omkring. Dersom det ikkje er plantefelt skal det vere grasbakke på alle sider av gravminnet.</ledd>
      <ledd id="/paragraf/5/ledd/2">Som hovudregel skal plantefeltet ikkje vere breiare enn gravminnet. Dersom gravminnet er lite, kan plantefeltet likevel vere opp til 60 cm. Plantefeltet skal ikkje vere lengre enn 60 cm målt frå gravminnet sin bakkant. Ein gravstad/festa grav kan berre ha eit plantefelt.</ledd>
      <ledd id="/paragraf/5/ledd/3">I plantefeltet må det ikkje plantast blomar eller andre vokstrar som overstig gravminnet si høgd, går ut over plantefeltet eller skjuler gravminnet. Det må ikkje plantast noko utanfor gravminnet. Dersom vokstrar i plantefeltet vert høgre enn gravminnet eller veks utover plantefeltet på 60 cm, kan festar/ansvarleg bli pålagt å skjære ned/ta vekk planten/busken.</ledd>
      <ledd id="/paragraf/5/ledd/4">Eventuell innramming av plantefeltet skal flukte med terrenget omkring. Innramming med større anleggsflate enn normal kantstein (planteplate) kan difor berre nyttast når terrenget er flatt, og skal då leggast i drenerande masse (grus) og vere minst 5 cm tjukk.</ledd>
      <ledd id="/paragraf/5/ledd/5">Eventuelle dekorgjenstandar montert på gravminnet, på planteplate eller i plantefeltet skal plasserast slik at dei ikkje er til hinder for normalt vedlikehald inntil og rundt gravminnet/plantefeltet. Dekorgjenstandar skal vere sømelege og av ein kvalitet som tåler tilhøva på gravplassen. Festar/ansvarleg for grav skal førebygge at ikkje lause dekorgjenstandar bles bort, og skal fjerne gjenstandane etter bruk.</ledd>
      <ledd id="/paragraf/5/ledd/6">Kyrkjeleg fellesråd har ikkje erstatningsansvar for skade på dekorgjenstandar i plantefeltet, innramming av plantefelt eller plater i plantefeltet når skaden skuldast vanleg drift av gravplassen.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-01-19-300/p6">
      <pverdi>§ 6.</pverdi>
      <ptittel>Materialbruk</ptittel>
      <ledd id="/paragraf/6/ledd/1">Plantar, kransar og liknande materiale som vert brukt ved gravferd eller pynting av grav, og som endar som avfall, skal kunne komposterast.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-01-19-300/p7">
      <pverdi>§ 7.</pverdi>
      <ptittel>Stell av grav og kjøp av gravstell-avtale</ptittel>
      <ledd id="/paragraf/7/ledd/1">Den som er ansvarleg for fri grav eller festar ei grav har rett og plikt til å stelle grava i samsvar med lov, forskrift og gravplassen sine vedtekter. Plantefelt som over tid ikkje vert stelte skal ryddast og såast til med grasfrø av den ansvarlege eller av kyrkjeleg fellesråd.</ledd>
      <ledd id="/paragraf/7/ledd/2">Kyrkjeleg fellesråd kan, mot betaling, syte for stell og planting på gravstad. Avtalen vert gjort mellom festar/ansvarleg for grav og kyrkjeleg fellesråd. Avtalen skal regulere tidsrom og gje rammer og pris for stell. Gravstell skal betalast på forskot, og avtalen gjeld frå innbetaling. Avtalen kan ikkje opprettast for lengre tidsrom enn fredingstida/festetida varer. Dersom dei innbetalte midlane ikkje strekk til for den avtalte perioden, skal festaren varslast slik at det eventuelt kan tilførast meir midlar. Dersom det står att midlar når avtaletida er ute, vil resterande midlar verte nytta til generell prydnad på gravplassane.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-01-19-300/p8">
      <pverdi>§ 8.</pverdi>
      <ptittel>Bårerom</ptittel>
      <ledd id="/paragraf/8/ledd/1">Kyrkjeleg fellesråd disponerer båreromma i tilknyting til kyrkjene. Båreromma skal berre nyttast til å ta vare på avlidne fram til gravferda, og ingen har tilgjenge til båreromma utan løyve frå kyrkjeleg fellesråd. Liksyning kan berre gjerast etter samtykke frå den som syter for gravferda.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-01-19-300/p9">
      <pverdi>§ 9.</pverdi>
      <ptittel>Gravarteneste og næringsverksemd</ptittel>
      <ledd id="/paragraf/9/ledd/1">Kyrkjeleg fellesråd er ansvarleg for gravar. Tenesta kan kjøpast av andre eller vere tenesteyting frå kommunen. Gravar er kyrkjeleg fellesråd sin representant ved gravferder, jf. forskrift til gravferdslova § 12, 2. ledd.</ledd>
      <ledd id="/paragraf/9/ledd/2">Næringsdrivande som ønskjer å drive verksemd på gravplassane må ha løyve frå kyrkjeleg fellesråd. Løyvet kan kallast attende dersom vedkomande ikkje rettar seg etter gjeldande reglar. Næringsverksemd skal avgrensast til å gjelde montering og vedlikehald av gravminne, og planting og stell av graver.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-01-19-300/p10">
      <pverdi>§ 10.</pverdi>
      <ptittel>Ro og orden</ptittel>
      <ledd id="/paragraf/10/ledd/1">Alle som oppheld seg på og ved ein gravplass pliktar å vise omsyn til den særeigne plassen og andre menneske som besøker gravplassen. På gravplassane er det ikkje tillate med aktivitetar som uroar gravplassfreden, slik som td. sykling, utøving av sport og leik. Hundar/andre dyr skal haldast i band.</ledd>
      <ledd id="/paragraf/10/ledd/2">Etter gravstell må avfall sorterast som restavfall, plast og kompost, og leggast i merka avfallsdunkar. Reiskap som høyrer gravplassen til, skal settast attende på plass.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-01-19-300/p11">
      <pverdi>§ 11.</pverdi>
      <ptittel>Verna graver/område på gravplassane</ptittel>
      <ledd id="/paragraf/11/ledd/1">Kyrkjeleg fellesråd har oversyn over graver/område på gravplassane som er vedteke verna og dei aktuelle gravene er merka av på gravkart og i gravregister.</ledd>
      <ledd id="/paragraf/11/ledd/2">For gravene som er inkludert i vernevedtaket er dei aktuelle gravfestarane kontakta og dei har underteikna avtale om sine særskilte rettar og plikter når vedkomande grav vert verna. Ny avtale må gjerast ved kvar ny festar. Det kan ikkje krevjast at gravfestar skal inngå slik avtale om vern.</ledd>
      <ledd id="/paragraf/11/ledd/3">På verna graver kan ikkje gravminne og anna utstyr på gravene flyttast eller fjernast når dei har stått på grava i 50 år eller meir. Det kan leggast til namn på gravminnet på skriftflata, eventuelt på baksida. Alternativt kan det monterast ei liggande namneplate av same materiale og med same overflatebehandling som gravminnet har. Storleik og plassering skal godkjennast av kyrkjeleg fellesråd.</ledd>
      <ledd id="/paragraf/11/ledd/4">Når det vert tilvist graver på verna område av gravplassane, vert det lagt til grunn at festarane er villige til å velje gravutstyr som harmonerer med eigenarten på feltet.</ledd>
      <ledd id="/paragraf/11/ledd/5">Kyrkjeleg fellesråd ber om å få overta gravutstyr på verna graver som fell attende til gravplassen etter siste festeperiode. Dei aktuelle gravene vil ikkje verte nytta til ny gravlegging og vil ikkje bli tilplanta.</ledd>
      <ledd id="/paragraf/11/ledd/6">Kyrkjeleg fellesråd kan etablere godt merka «museumsområde» på gravplassane for å vise gravminne som har verneverdi, men som ikkje står på den opphavlege plassen sin.</ledd>
      <ledd id="/paragraf/11/ledd/7">På gravplassen i Brekke er det eit slikt område på muren ved bårehuset. På Gulen gravplass er fleire graver verna og står på opphavleg stad. Gravminne med verneverdi som vert flytta frå opphavleg stad, kan settast opp på felt C ved Gulen kyrkje.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2017-01-19-300/p12">
      <pverdi>§ 12.</pverdi>
      <ptittel>Ikraftsetting</ptittel>
      <ledd id="/paragraf/12/ledd/1">Vedtektene trer i kraft frå 1. mars 2017.</ledd>
      <avsnitt id="/paragraf/12/ledd/1/avsnitt/1"/>
    </paragraf>
  </tekst>
</dokument>
