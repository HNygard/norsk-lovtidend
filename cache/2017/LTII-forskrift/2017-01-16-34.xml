<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-01-16-34" type="lt" url="https://lovdata.no/lovtidend/forskrift/2017-01-16-34">
  <metadata>
    <type>lt</type>
    <base>LT</base>
    <id>LT/lt/2017-01-16-34</id>
    <dato>16.01.2017 nr. 34</dato>
    <dato type="iso">2017-01-16</dato>
    <ikraft>17.02.2017</ikraft>
    <ikraft type="iso">2017-02-17</ikraft>
    <departement>PV (Politivedtekter)</departement>
    <etat/>
    <gjelder>Ålesund kommune, Møre og Romsdal</gjelder>
    <hjemmel><ref id="lov-1995-08-04-53-§14">L04.08.1995 nr. 53 § 14</ref>, <ref id="for-2000-11-16-1151">F16.11.2000 nr. 1151</ref></hjemmel>
    <endrer type="ref">https://lovdata.no/for/2000-09-12-925</endrer>
    <rettet/>
    <journalnummer>2017-0027</journalnummer>
  </metadata>
  <tekst>
    <korttittel>Forskrift om politivedtekt, Ålesund</korttittel>
    <tittel>Forskrift om politivedtekt, Ålesund kommune, Møre og Romsdal</tittel>
    <marg niv="1" id="/marg/1"><b>Hjemmel:</b> Fastsatt av Ålesund bystyre 7. november 2013 med hjemmel i lov 4. august 1995 nr. 53 om politiet (politiloven) § 14. Stadfestet av Politidirektoratet 16. januar 2017 med noen endringer, jf. lov 4. august 1995 nr. 53 om politiet (politiloven) § 14 og delegeringsvedtak 16. november 2000 nr. 1151.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-01-16-34/k1">
      <kverdi>Kapittel 1</kverdi>
      <ktittel>Alminnelige bestemmelser</ktittel>
      <paragraf id="/kapittel/1/paragraf/1-1" url="https://lovdata.no/lovtidend/forskrift/2017-01-16-34/k1/p1-1">
        <pverdi>§ 1-1.</pverdi>
        <ptittel>Offentlig sted</ptittel>
        <ledd id="/kapittel/1/paragraf/1-1/ledd/1">Med offentlig sted menes gate, veg, her medregnet fortau, sti, park, torg e.l., plass, bro, brygge, kai, strand, anlegg eller annet sted der det er allmenn ferdsel eller som er bestemt for allmenn ferdsel.</ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2017-01-16-34/k2">
      <kverdi>Kapittel 2</kverdi>
      <ktittel>Ro og orden</ktittel>
      <paragraf id="/kapittel/2/paragraf/2-1" url="https://lovdata.no/lovtidend/forskrift/2017-01-16-34/k2/p2-1">
        <pverdi>§ 2-1.</pverdi>
        <ptittel>Ro og orden på offentlig sted</ptittel>
        <ledd id="/kapittel/2/paragraf/2-1/ledd/1">Når mange mennesker samler seg nær inngang til forsamlingslokale, sportsplass, utsalgssted, stoppested e.l., skal de stå i kø og ellers rette seg etter de pålegg som politiet eller arrangøren gir for å opprettholde alminnelig orden og regulere ferdselen.</ledd>
        <ledd id="/kapittel/2/paragraf/2-1/ledd/2">I offentlige parker, grøntarealer, friområder, på veier eller plasser i tettbygd strøk er overnatting, camping, telting eller lignende forbudt, med mindre noe annet fremgår av skiltingen på stedet.</ledd>
      </paragraf>
      <paragraf id="/kapittel/2/paragraf/2-2" url="https://lovdata.no/lovtidend/forskrift/2017-01-16-34/k2/p2-2">
        <pverdi>§ 2-2.</pverdi>
        <ptittel>Pengeinnsamling</ptittel>
        <ledd id="/kapittel/2/paragraf/2-2/ledd/1">Den som ønsker å samle inn penger på offentlig sted plikter å melde seg hos politiet på forhånd.</ledd>
      </paragraf>
      <paragraf id="/kapittel/2/paragraf/2-3" url="https://lovdata.no/lovtidend/forskrift/2017-01-16-34/k2/p2-3">
        <pverdi>§ 2-3.</pverdi>
        <ptittel>Farlig og skremmende virksomhet</ptittel>
        <ledd id="/kapittel/2/paragraf/2-3/ledd/1">På offentlig sted er det forbudt å:
<liste id="/kapittel/2/paragraf/2-3/ledd/1/liste/a"><lverdi>a)</lverdi><avsnitt id="/kapittel/2/paragraf/2-3/ledd/1/liste/a/avsnitt/1">Skyte med gevær eller annet skytevåpen,</avsnitt></liste>
<liste id="/kapittel/2/paragraf/2-3/ledd/1/liste/b"><lverdi>b)</lverdi><avsnitt id="/kapittel/2/paragraf/2-3/ledd/1/liste/b/avsnitt/1">kaste eller slippe stein, snøball eller annet som kan være til skade eller ulempe for dem som ferdes der,</avsnitt></liste>
<liste id="/kapittel/2/paragraf/2-3/ledd/1/liste/c"><lverdi>c)</lverdi><avsnitt id="/kapittel/2/paragraf/2-3/ledd/1/liste/c/avsnitt/1">brenne av krutt, fyrverkeri eller eksplosive stoffer uten politiets tillatelse. Innhenting av slik tillatelse kan unnlates ved oppskyting av lovlig nyttårsfyrverkeri i tiden 31. desember fra kl. 20:00 til 1. januar kl. 01:00.</avsnitt></liste></ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2017-01-16-34/k3">
      <kverdi>Kapittel 3</kverdi>
      <ktittel>Sikring av ferdselen</ktittel>
      <paragraf id="/kapittel/3/paragraf/3-1" url="https://lovdata.no/lovtidend/forskrift/2017-01-16-34/k3/p3-1">
        <pverdi>§ 3-1.</pverdi>
        <ptittel>Hindringer</ptittel>
        <ledd id="/kapittel/3/paragraf/3-1/ledd/1">På offentlig sted er det forbudt å sette fra seg eller henge opp noe som kan være til fare, hinder eller ulempe for alminnelig ferdsel, dette gjelder også ved utplassering av bord eller stoler. Det skal særskilt tas hensyn til blinde, svaksynte og bevegelseshemmede.</ledd>
        <ledd id="/kapittel/3/paragraf/3-1/ledd/2">Markiser skal ha en minstehøyde over grunn på 2,5 m og skal ikke i noe tilfelle strekke seg ut over kjørebane.</ledd>
      </paragraf>
      <paragraf id="/kapittel/3/paragraf/3-2" url="https://lovdata.no/lovtidend/forskrift/2017-01-16-34/k3/p3-2">
        <pverdi>§ 3-2.</pverdi>
        <ptittel>Aktiviteter</ptittel>
        <ledd id="/kapittel/3/paragraf/3-2/ledd/1">Politiet kan forby sykling, aking, lek, spill og tilsvarende aktiviteter på bestemt offentlig sted når dette er påkrevd av hensyn til alminnelig ferdsel.</ledd>
      </paragraf>
      <paragraf id="/kapittel/3/paragraf/3-3" url="https://lovdata.no/lovtidend/forskrift/2017-01-16-34/k3/p3-3">
        <pverdi>§ 3-3.</pverdi>
        <ptittel>Avsperring av fortau mv.</ptittel>
        <ledd id="/kapittel/3/paragraf/3-3/ledd/1">Er det påkrevet på grunn av byggearbeid e.l. at en gate, veg eller et annet offentlig sted blir helt eller delvis sperret for et begrenset tidsrom, må det på forhånd innhentes tillatelse fra politiet, som i tilfelle fastsetter nærmere vilkår.</ledd>
      </paragraf>
      <paragraf id="/kapittel/3/paragraf/3-4" url="https://lovdata.no/lovtidend/forskrift/2017-01-16-34/k3/p3-4">
        <pverdi>§ 3-4.</pverdi>
        <ptittel>Sprengningsarbeid</ptittel>
        <ledd id="/kapittel/3/paragraf/3-4/ledd/1">Sprengningsarbeid på eller i umiddelbar nærhet av offentlig sted skal på forhånd meldes til politiet, som kan påby særskilte sikkerhetstiltak.</ledd>
      </paragraf>
      <paragraf id="/kapittel/3/paragraf/3-5" url="https://lovdata.no/lovtidend/forskrift/2017-01-16-34/k3/p3-5">
        <pverdi>§ 3-5.</pverdi>
        <ptittel>Diverse arbeid</ptittel>
        <ledd id="/kapittel/3/paragraf/3-5/ledd/1">Oppføring, nedriving eller reparasjon av bygning, graving eller annet arbeid på eller ut mot offentlig sted som kan medføre fare for ferdselen, skal på forhånd meldes til politiet. Politiet kan bestemme hvorledes arbeidsstedet skal holdes avsperret og påby andre sikkerhetstiltak til vern for publikum.</ledd>
      </paragraf>
      <paragraf id="/kapittel/3/paragraf/3-6" url="https://lovdata.no/lovtidend/forskrift/2017-01-16-34/k3/p3-6">
        <pverdi>§ 3-6.</pverdi>
        <ptittel>Vedlikehold av bygning</ptittel>
        <ledd id="/kapittel/3/paragraf/3-6/ledd/1">Ved vedlikehold av bygninger mv. på eller ut mot offentlig sted plikter ansvarshavende for arbeidet å sette opp avvisere som gjør det tydelig at ferdselen er forbundet med fare eller ulempe.</ledd>
      </paragraf>
      <paragraf id="/kapittel/3/paragraf/3-7" url="https://lovdata.no/lovtidend/forskrift/2017-01-16-34/k3/p3-7">
        <pverdi>§ 3-7.</pverdi>
        <ptittel>Avvisere</ptittel>
        <ledd id="/kapittel/3/paragraf/3-7/ledd/1">Når snø eller is truer med å falle fra tak mot offentlig sted, skal eier, fester, bruker, leier eller bestyrer straks sette opp avvisere som gjør det tydelig at ferdselen er forbundet med fare eller ulempe og snarest sørge for at taket blir ryddet. Avsperringene skal være tydelig merket med opplysning om at ferdselen er forbundet med fare eller ulempe.</ledd>
      </paragraf>
      <paragraf id="/kapittel/3/paragraf/3-8" url="https://lovdata.no/lovtidend/forskrift/2017-01-16-34/k3/p3-8">
        <pverdi>§ 3-8.</pverdi>
        <ptittel>Fjerning av sperrer</ptittel>
        <ledd id="/kapittel/3/paragraf/3-8/ledd/1">Sperringer, avvisere, stiger e.l. fjernes så snart arbeidet som er nevnt i § 3-4, § 3-5 og § 3-6 er utført eller den fare eller ulempe som er nevnt i § 3-7 ikke lenger er til stede.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2017-01-16-34/k4">
      <kverdi>Kapittel 4</kverdi>
      <ktittel>Motvirkning av forsøpling og tilgrising</ktittel>
      <paragraf id="/kapittel/4/paragraf/4-1" url="https://lovdata.no/lovtidend/forskrift/2017-01-16-34/k4/p4-1">
        <pverdi>§ 4-1.</pverdi>
        <ptittel>Reklame, oppslag</ptittel>
        <ledd id="/kapittel/4/paragraf/4-1/ledd/1">Det er ikke tillatt å sette opp plakater og kunngjøringen (om møter, arrangement osv.) på offentlig sted uten politiets tillatelse. Eier av reklame og oppslag er ansvarlig for å få fjernet disse når de er foreldet.</ledd>
      </paragraf>
      <paragraf id="/kapittel/4/paragraf/4-2" url="https://lovdata.no/lovtidend/forskrift/2017-01-16-34/k4/p4-2">
        <pverdi>§ 4-2.</pverdi>
        <ptittel>Næringsvirksomhet og arrangement</ptittel>
        <ledd id="/kapittel/4/paragraf/4-2/ledd/1">Driver av gatekjøkken, kiosker og lignende næringsvirksomhet på eller ut mot offentlig sted plikter å hindre at offentlig område skjemmes eller tilsmusses av virksomheten og plikter å sette opp søppelkasser i umiddelbar nærhet av virksomheten.</ledd>
        <ledd id="/kapittel/4/paragraf/4-2/ledd/2">Den som arrangerer tilstelning på offentlig sted skal sørge for at papir og annet avfall blir fjernet etter arrangementet.</ledd>
      </paragraf>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/forskrift/2017-01-16-34/k5">
      <kverdi>Kapittel 5</kverdi>
      <ktittel>Huseiers, grunneiers og beboers plikter</ktittel>
      <paragraf id="/kapittel/5/paragraf/5-1" url="https://lovdata.no/lovtidend/forskrift/2017-01-16-34/k5/p5-1">
        <pverdi>§ 5-1.</pverdi>
        <ptittel>Hvem som har plikter etter dette kapittelet</ptittel>
        <ledd id="/kapittel/5/paragraf/5-1/ledd/1">Plikter som er lagt til eier av hus eller grunn, hviler også på den som fester, bruker, leier eller bestyrer eiendommen.</ledd>
      </paragraf>
      <paragraf id="/kapittel/5/paragraf/5-2" url="https://lovdata.no/lovtidend/forskrift/2017-01-16-34/k5/p5-2">
        <pverdi>§ 5-2.</pverdi>
        <ptittel>Renhold og vannavløp</ptittel>
        <ledd id="/kapittel/5/paragraf/5-2/ledd/1">Eier av hus eller grunn mot offentlig sted i tettbygd og bymessig strøk plikter å sørge for renhold av fortau og rennesten i samsvar med lokal sedvane og utenfor tettbygd eller bymessig strøk også rengjøring av lys- og luftegraver i umiddelbar tilknytning til eiendommen. Renholdet skal utføres slik at det blir til minst mulig ulempe for den alminnelige ferdsel. Oppsop skal straks fjernes.</ledd>
        <ledd id="/kapittel/5/paragraf/5-2/ledd/2">Eier av hus eller grunn mot offentlig sted skal sørge for at vannavløp i fortau, rennestein, grøft e.l. holdes åpne.</ledd>
      </paragraf>
      <paragraf id="/kapittel/5/paragraf/5-3" url="https://lovdata.no/lovtidend/forskrift/2017-01-16-34/k5/p5-3">
        <pverdi>§ 5-3.</pverdi>
        <ptittel>Snøfall, rydde- og strøplikt</ptittel>
        <ledd id="/kapittel/5/paragraf/5-3/ledd/1">Eier av hus eller grunn mot offentlig sted i tettbygd eller bymessig strøk plikter å rydde fortauet utenfor eiendommen for snø etter snøfall. Snøen skal legges ved fortauskanten og ikke i kjørebanen eller i rennesteinen slik at sluker tettes. Det må også tilrettelegges slik at snø på fortauskant ikke er til hinder for handikapparkeringsplassene.</ledd>
        <ledd id="/kapittel/5/paragraf/5-3/ledd/2">Eier av hus eller grunn mot offentlig sted innenfor tettbygd eller bymessig strøk plikter å strø fortauet utenfor eiendommen når det er glatt.</ledd>
      </paragraf>
    </kapittel>
    <kapittel type="kapittel" id="/kapittel/6" url="https://lovdata.no/lovtidend/forskrift/2017-01-16-34/k6">
      <kverdi>Kapittel 6</kverdi>
      <ktittel>Allment tilgjengelige arrangement</ktittel>
      <paragraf id="/kapittel/6/paragraf/6-1" url="https://lovdata.no/lovtidend/forskrift/2017-01-16-34/k6/p6-1">
        <pverdi>§ 6-1.</pverdi>
        <ptittel>Meldeplikt for allment tilgjengelige arrangement utenfor offentlig sted m.m.</ptittel>
        <ledd id="/kapittel/6/paragraf/6-1/ledd/1">Den som vil holde et arrangement som er allment tilgjengelig, må sende melding i god tid til politiet selv om arrangementet ikke skjer på offentlig sted, når dets art eller størrelse gjør det sannsynlig at politioppsyn blir nødvendig av hensyn til ro og orden eller avvikling av trafikken. Meldeplikten gjelder også sammenkomst med dans eller annen tilstelning av overveiende selskapelig eller underholdende art for medlemmer av en forening eller lignende sammenslutning. Politilovens § 11 gjelder tilsvarende.</ledd>
      </paragraf>
      <paragraf id="/kapittel/6/paragraf/6-2" url="https://lovdata.no/lovtidend/forskrift/2017-01-16-34/k6/p6-2">
        <pverdi>§ 6-2.</pverdi>
        <ptittel>Søknadsplikt for arrangement på offentlig sted m.m.</ptittel>
        <ledd id="/kapittel/6/paragraf/6-2/ledd/1">Den som på offentlig sted vil holde arrangement som overveiende er av underholdningsmessig, kunstnerisk, selskapelig eller kommersiell art, og som har et omfang som åpenbart vil medføre behov for betydelige ferdselsreguleringer eller vakthold, må innen en frist som politiet setter søke om dette. Politilovens § 11 får tilsvarende anvendelse.</ledd>
      </paragraf>
      <paragraf id="/kapittel/6/paragraf/6-3" url="https://lovdata.no/lovtidend/forskrift/2017-01-16-34/k6/p6-3">
        <pverdi>§ 6-3.</pverdi>
        <ptittel>Mindreårige</ptittel>
        <ledd id="/kapittel/6/paragraf/6-3/ledd/1">Barn under 15 år har ikke adgang til offentlig dans eller lignende allment tilgjengelig tilstelning uten i følge med forelder eller annen foresatt.</ledd>
        <ledd id="/kapittel/6/paragraf/6-3/ledd/2">Bestemmelsen i første ledd gjelder ikke arrangement i regi av skole, fritidsklubb eller ideell organisasjon innen frivillig rusforebyggende ungdomsarbeid, når disse avsluttes senest kl. 23:00.</ledd>
      </paragraf>
    </kapittel>
    <kapittel type="kapittel" id="/kapittel/7" url="https://lovdata.no/lovtidend/forskrift/2017-01-16-34/k7">
      <kverdi>Kapittel 7</kverdi>
      <ktittel>Dyr</ktittel>
      <paragraf id="/kapittel/7/paragraf/7-1" url="https://lovdata.no/lovtidend/forskrift/2017-01-16-34/k7/p7-1">
        <pverdi>§ 7-1.</pverdi>
        <ptittel>Husdyr m.m.</ptittel>
        <ledd id="/kapittel/7/paragraf/7-1/ledd/1">Det er forbudt å la hest, storfe, sau eller geit gå løs på eller ved offentlig sted uten forsvarlig tilsyn.</ledd>
        <ledd id="/kapittel/7/paragraf/7-1/ledd/2">Sirkusdyr eller ville dyr må ikke føres på offentlig sted uten politiets tillatelse.</ledd>
      </paragraf>
    </kapittel>
    <kapittel type="kapittel" id="/kapittel/8" url="https://lovdata.no/lovtidend/forskrift/2017-01-16-34/k8">
      <kverdi>Kapittel 8</kverdi>
      <ktittel>Forskjellige bestemmelser</ktittel>
      <paragraf id="/kapittel/8/paragraf/8-1" url="https://lovdata.no/lovtidend/forskrift/2017-01-16-34/k8/p8-1">
        <pverdi>§ 8-1.</pverdi>
        <ptittel>Pliktforsømmelse</ptittel>
        <ledd id="/kapittel/8/paragraf/8-1/ledd/1">Unnlater noen å utføre det vedkommende har plikt til etter vedtekten eller pålegg gitt med hjemmel i vedtekten, kan politiet la det utføre på vedkommendes bekostning.</ledd>
      </paragraf>
      <paragraf id="/kapittel/8/paragraf/8-2" url="https://lovdata.no/lovtidend/forskrift/2017-01-16-34/k8/p8-2">
        <pverdi>§ 8-2.</pverdi>
        <ptittel>Straff</ptittel>
        <ledd id="/kapittel/8/paragraf/8-2/ledd/1">Overtredelser av vedtekten eller pålegg gitt i medhold av vedtekten, straffes etter politiloven § 30 nr. 4, hvis ikke forholdet går inn under en strengere straffebestemmelse.</ledd>
      </paragraf>
      <paragraf id="/kapittel/8/paragraf/8-3" url="https://lovdata.no/lovtidend/forskrift/2017-01-16-34/k8/p8-3">
        <pverdi>§ 8-3.</pverdi>
        <ptittel>Kommunal håndhevelse</ptittel>
        <ledd id="/kapittel/8/paragraf/8-3/ledd/1">Vedtektenes § 3-1 (kommunal håndhevelse etter denne paragrafen er avgrenset til kun å gjelde utplassering av advarsler om rasfare og utplassering av løsfotreklame og andre salgsfremmende gjenstander på fortau), § 3-7, § 3-8, § 5-2, 1. ledd, § 5-2, 2. ledd, § 5-3, 1. ledd, § 5-3, 2. ledd, § 4-2 og § 4-3 kan håndheves av Ålesund kommune med hjemmel i forskrift 19. juni 2012 nr. 600 om kommunal håndheving av politivedtekter, jf. politiloven § 14 tredje ledd. Ålesund kommune kan ved overtredelse av disse bestemmelsene også ilegge overtredelsesgebyr.</ledd>
      </paragraf>
      <paragraf id="/kapittel/8/paragraf/8-4" url="https://lovdata.no/lovtidend/forskrift/2017-01-16-34/k8/p8-4">
        <pverdi>§ 8-4.</pverdi>
        <ptittel>Ikrafttreden</ptittel>
        <ledd id="/kapittel/8/paragraf/8-4/ledd/1">Denne vedtekt trer i kraft 1 måned etter at den er stadfestet av Politidirektoratet.</ledd>
        <ledd id="/kapittel/8/paragraf/8-4/ledd/2">Fra samme tid oppheves forskrift 12. september 2000 nr. 925 om politivedtekt, Ålesund kommune, Møre og Romsdal.</ledd>
        <avsnitt id="/kapittel/8/paragraf/8-4/ledd/2/avsnitt/1"/>
      </paragraf>
    </kapittel>
  </tekst>
</dokument>
