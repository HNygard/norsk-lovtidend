<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-21-1020" type="lt" url="https://lovdata.no/lovtidend/forskrift/2017-06-21-1020">
  <metadata>
    <type>lt</type>
    <base>LT</base>
    <id>LT/lt/2017-06-21-1020</id>
    <dato>21.06.2017 nr. 1020</dato>
    <dato type="iso">2017-06-21</dato>
    <ikraft>01.07.2017</ikraft>
    <ikraft type="iso">2017-07-01</ikraft>
    <departement>OV (Andre off vedtekter)</departement>
    <etat/>
    <gjelder>Elverum kommune, Hedmark</gjelder>
    <hjemmel><ref id="lov-1992-09-25-107-§6">L25.09.1992 nr. 107 § 6</ref>, <ref id="lov-2011-06-24-30-§3-2a">L24.06.2011 nr. 30 § 3-2a</ref>, <ref id="lov-1999-07-02">L02.07.1999 nr.</ref>63 <ref id="lov-1999-07-02-§2-1e">§ 2-1e</ref></hjemmel>
    <rettet/>
    <journalnummer>2017-0444</journalnummer>
  </metadata>
  <tekst>
    <korttittel>Forskrift om tildeling av langtidsopphold i sykehjem, Elverum</korttittel>
    <tittel>Forskrift om tildeling av langtidsopphold i sykehjem og tilsvarende bolig tilrettelagt for heldøgns tjenester m.m., Elverum kommune, Hedmark</tittel>
    <marg niv="1" id="/marg/1"><b>Hjemmel:</b> Fastsatt av Elverum kommunestyre 21. juni 2017 med hjemmel i lov 25. september 1992 nr. 107 om kommuner og fylkeskommuner (kommuneloven) § 6, lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2a, annet ledd, lov 2. juli 1999 nr. 63 om pasient- og brukerrettigheter (pasient- og brukerrettighetsloven) § 2-1e.</marg>
    <paragraf id="/paragraf/1" url="https://lovdata.no/lovtidend/forskrift/2017-06-21-1020/p1">
      <pverdi>§ 1.</pverdi>
      <ptittel>Formålet med forskriften</ptittel>
      <ledd id="/paragraf/1/ledd/1">Formålet med forskriften er å styrke rettsstillingen og forutsigbarheten for pasienter og brukere når det gjelder retten til langtidsopphold i sykehjem eller tilsvarende bolig særskilt tilrettelagt for heldøgns tjenester.</ledd>
      <ledd id="/paragraf/1/ledd/2">Formålet er også ivaretakelse av medvirkning og å gi pasienter og brukere trygghet for at behovet for langtidsplass i sykehjem eller tilsvarende bolig vil bli ivaretatt av kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-06-21-1020/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder pasient eller bruker som har rett etter pasient- og brukerrettighetsloven § 2-1e. til langtidsopphold i sykehjem eller tilsvarende bolig tilrettelagt for heldøgns tjenester i Elverum kommune.</ledd>
      <ledd id="/paragraf/2/ledd/2">Forskriften gjelder Elverum kommunes ansvar for å tilby langtidsopphold i sykehjem og tilsvarende bolig tilrettelagt for heldøgns tjenester etter helse- og omsorgstjenesteloven § 3-2 a., kriterier for tildeling og oppfølging av pasienter og brukere på ventelister for langtidsopphold og boliger tilrettelagt for heldøgns tjenester.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-06-21-1020/p3">
      <pverdi>§ 3.</pverdi>
      <ptittel>Definisjoner</ptittel>
      <ledd id="/paragraf/3/ledd/1">I denne forskrift menes med:
<liste id="/paragraf/3/ledd/1/liste/a"><lverdi>a)</lverdi><avsnitt id="/paragraf/3/ledd/1/liste/a/avsnitt/1"><i>langtidsopphold</i>, et opphold uten sluttdato/tidsubegrenset opphold der pasientens eller brukerens helsetilstand og behov for helse- og omsorgstjenester gjør at det ikke er sannsynlig at vedkommende vil flytte hjem eller få tilbud om lavere grad av helse- og omsorgstjenester.</avsnitt></liste>
<liste id="/paragraf/3/ledd/1/liste/b"><lverdi>b)</lverdi><avsnitt id="/paragraf/3/ledd/1/liste/b/avsnitt/1"><i>boliger som er særskilt tilrettelagt for heldøgns tjenester</i>, en boform som er tilrettelagt for mennesker med særskilte hjelpe- og eller tjenestebehov og hvor det gis helse- og omsorgstjenester etter individuell vurdering som fremgår i enkeltvedtak om tjenester.</avsnitt></liste>
<liste id="/paragraf/3/ledd/1/liste/c"><lverdi>c)</lverdi><avsnitt id="/paragraf/3/ledd/1/liste/c/avsnitt/1"><i>Venteliste langtidsopphold sykehjem</i>, kommunens oversikt over de pasienter og brukere som etter søknad har fått vedtak om at de fyller kriteriene for langtidsopphold i sykehjem eller i tilsvarende bolig tilrettelagt for heldøgns tjenester, men som med forsvarlig hjelp kan bo hjemme i påvente av langtidsopphold. Ventelisten er ikke et køsystem, og plass på ventelisten gir ikke fortrinnsrett til ledig plass på sykehjem, jf. § 7.</avsnitt></liste>
<liste id="/paragraf/3/ledd/1/liste/d"><lverdi>d)</lverdi><avsnitt id="/paragraf/3/ledd/1/liste/d/avsnitt/1"><i>ventevedtak</i>, et skriftlig enkeltvedtak som treffes for pasienter og brukere som har rett til langtidsopphold i sykehjem eller tilsvarende bolig som er særskilt tilrettelagt for heldøgns omsorg, men som kan ivaretas i hjemmet i påvente av tildeling av plass.</avsnitt></liste></ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-06-21-1020/p4">
      <pverdi>§ 4.</pverdi>
      <ptittel>Lovgrunnlag</ptittel>
      <ledd id="/paragraf/4/ledd/1">Etter pasient- og brukerrettighetsloven § 2-1a, andre ledd har pasienter og brukere rett til nødvendige helse- og omsorgstjenester fra den kommunen de oppholder seg i. Med nødvendig hjelp menes hjelp av forsvarlig standard basert på en individuell og konkret helse- og omsorgsfaglig vurdering av behov.</ledd>
      <ledd id="/paragraf/4/ledd/2">Lovgrunnlaget for tildeling av sykehjemsplass er pasient- og brukerrettighetsloven § 2-1e, første ledd, jf. helse- og omsorgstjenesteloven § 3-1 og § 3-2 første ledd nr. 6 bokstav c. Lovgrunnlaget for tjenestetilbudet som ytes i tilsvarende bolig særskilt tilrettelagt for heldøgns omsorg § 3-2 første ledd nr. 6 bokstav a.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-06-21-1020/p5">
      <pverdi>§ 5.</pverdi>
      <ptittel>Generelt om tildeling i av langtidsopphold i sykehjem og tilsvarende bolig særskilt tilrettelagt for heldøgns tjenester</ptittel>
      <ledd id="/paragraf/5/ledd/1">Langtidsopphold på sykehjem og bolig særskilt tilrettelagt for heldøgns tjenester er et høyere omsorgsnivå enn helse- og omsorgstjenester i hjemmet.</ledd>
      <ledd id="/paragraf/5/ledd/2">Kommunen skal samhandle med pasient og bruker, deres pårørende og verge i tildelingsprosessen.</ledd>
      <ledd id="/paragraf/5/ledd/3">Følgende forhold må være utredet om pasient og bruker før en søknad om langtidsopphold kan vurderes:
<liste id="/paragraf/5/ledd/3/liste/1"><lverdi>-</lverdi><avsnitt id="/paragraf/5/ledd/3/liste/1/avsnitt/1">Pleie- og omsorgsbehovet</avsnitt></liste>
<liste id="/paragraf/5/ledd/3/liste/2"><lverdi>-</lverdi><avsnitt id="/paragraf/5/ledd/3/liste/2/avsnitt/1">Søkers eget ønske om langtidsopphold</avsnitt></liste>
<liste id="/paragraf/5/ledd/3/liste/3"><lverdi>-</lverdi><avsnitt id="/paragraf/5/ledd/3/liste/3/avsnitt/1">Svikt i egenomsorg på grunn av demens</avsnitt></liste>
<liste id="/paragraf/5/ledd/3/liste/4"><lverdi>-</lverdi><avsnitt id="/paragraf/5/ledd/3/liste/4/avsnitt/1">Andre relevante tiltak</avsnitt><liste id="/paragraf/5/ledd/3/liste/4-1"><lverdi>-</lverdi><avsnitt id="/paragraf/5/ledd/3/liste/4-1/avsnitt/1">Tilrettelegging i hjemmet, f.eks. hjelpemidler</avsnitt></liste><liste id="/paragraf/5/ledd/3/liste/4-2"><lverdi>-</lverdi><avsnitt id="/paragraf/5/ledd/3/liste/4-2/avsnitt/1">Innsatsteam/hverdagsmestring</avsnitt></liste><liste id="/paragraf/5/ledd/3/liste/4-3"><lverdi>-</lverdi><avsnitt id="/paragraf/5/ledd/3/liste/4-3/avsnitt/1">Trygghetsskapende tiltak, trygghetsalarm og velferdsteknologi</avsnitt></liste><liste id="/paragraf/5/ledd/3/liste/4-4"><lverdi>-</lverdi><avsnitt id="/paragraf/5/ledd/3/liste/4-4/avsnitt/1">Dagtilbud eller andre sosiale støttetiltak</avsnitt></liste><liste id="/paragraf/5/ledd/3/liste/4-5"><lverdi>-</lverdi><avsnitt id="/paragraf/5/ledd/3/liste/4-5/avsnitt/1">Øke omfang hjemmetjenester</avsnitt></liste><liste id="/paragraf/5/ledd/3/liste/4-6"><lverdi>-</lverdi><avsnitt id="/paragraf/5/ledd/3/liste/4-6/avsnitt/1">Omsorgsbolig</avsnitt></liste><liste id="/paragraf/5/ledd/3/liste/4-7"><lverdi>-</lverdi><avsnitt id="/paragraf/5/ledd/3/liste/4-7/avsnitt/1">Tidsbegrenset opphold i institusjon, korttids- eller avlastningsopphold</avsnitt></liste></liste>
<liste id="/paragraf/5/ledd/3/liste/5"><lverdi>-</lverdi><avsnitt id="/paragraf/5/ledd/3/liste/5/avsnitt/1">Familieforhold og nettverk</avsnitt></liste>
<liste id="/paragraf/5/ledd/3/liste/6"><lverdi>-</lverdi><avsnitt id="/paragraf/5/ledd/3/liste/6/avsnitt/1">Oppdatert pasient- og brukerinformasjon fra kommunens helse- og omsorgstjeneste som yter tjenester til søker</avsnitt></liste>
<liste id="/paragraf/5/ledd/3/liste/7"><lverdi>-</lverdi><avsnitt id="/paragraf/5/ledd/3/liste/7/avsnitt/1">Oppdaterte helseopplysninger fra fastlege og/eller spesialisthelsetjeneste.</avsnitt></liste></ledd>
      <ledd id="/paragraf/5/ledd/4">Et vedtak om tilrettelagt bolig med heldøgns tjenester innebærer at søker inngår leieavtale med Elverum kommune.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-06-21-1020/p6">
      <pverdi>§ 6.</pverdi>
      <ptittel>Kriterier for tildeling</ptittel>
      <ledd id="/paragraf/6/ledd/1">Pasient eller bruker må være varig ute av stand til å ta vare på seg selv og ikke lenger mestre dagliglivets gjøremål på grunn av mentalt eller fysisk funksjonsnedsettelse.</ledd>
      <ledd id="/paragraf/6/ledd/2">Pasient eller bruker må ha et omfattende behov for heldøgns helse- og omsorgstjenester, og ikke få dekket sitt daglige behov for helse- og omsorgstjenester på et forsvarlig nivå i eget hjem.</ledd>
      <ledd id="/paragraf/6/ledd/3">Under kriteriet omfattende behov, inngår en helhetsvurdering av funksjonsnivået og egenomsorgen til pasient og bruker, blant annet i forhold til
<liste id="/paragraf/6/ledd/3/liste/1"><lverdi>-</lverdi><avsnitt id="/paragraf/6/ledd/3/liste/1/avsnitt/1">Sammensatt sykdomsbilde</avsnitt></liste>
<liste id="/paragraf/6/ledd/3/liste/2"><lverdi>-</lverdi><avsnitt id="/paragraf/6/ledd/3/liste/2/avsnitt/1">Kognitiv svikt og langt kommet demens</avsnitt></liste>
<liste id="/paragraf/6/ledd/3/liste/3"><lverdi>-</lverdi><avsnitt id="/paragraf/6/ledd/3/liste/3/avsnitt/1">Ernæring</avsnitt></liste>
<liste id="/paragraf/6/ledd/3/liste/4"><lverdi>-</lverdi><avsnitt id="/paragraf/6/ledd/3/liste/4/avsnitt/1">Legemiddelhåndtering</avsnitt></liste>
<liste id="/paragraf/6/ledd/3/liste/5"><lverdi>-</lverdi><avsnitt id="/paragraf/6/ledd/3/liste/5/avsnitt/1">Fallrisiko</avsnitt></liste>
<liste id="/paragraf/6/ledd/3/liste/6"><lverdi>-</lverdi><avsnitt id="/paragraf/6/ledd/3/liste/6/avsnitt/1">Hyppig innleggelser i spesialisthelsetjenesten (sykehus)</avsnitt></liste>
<liste id="/paragraf/6/ledd/3/liste/7"><lverdi>-</lverdi><avsnitt id="/paragraf/6/ledd/3/liste/7/avsnitt/1">Psykisk helse</avsnitt></liste>
<liste id="/paragraf/6/ledd/3/liste/8"><lverdi>-</lverdi><avsnitt id="/paragraf/6/ledd/3/liste/8/avsnitt/1">Ensomhet og sosial isolasjon</avsnitt></liste>
<liste id="/paragraf/6/ledd/3/liste/9"><lverdi>-</lverdi><avsnitt id="/paragraf/6/ledd/3/liste/9/avsnitt/1">Personlig hygiene</avsnitt></liste>
<liste id="/paragraf/6/ledd/3/liste/10"><lverdi>-</lverdi><avsnitt id="/paragraf/6/ledd/3/liste/10/avsnitt/1">Toalettbesøk</avsnitt></liste>
<liste id="/paragraf/6/ledd/3/liste/11"><lverdi>-</lverdi><avsnitt id="/paragraf/6/ledd/3/liste/11/avsnitt/1">Forflytning.</avsnitt></liste></ledd>
      <ledd id="/paragraf/6/ledd/4">Grunnlaget for vurderingen er pasientens og brukerens helsetilstand med blant annet funksjonskartlegging med oppdatert funksjonsscore i IPLOS, oppdatert epikrise fra fastlege/spesialisthelsetjeneste og dokumentasjon fra andre aktuelle instanser.</ledd>
      <ledd id="/paragraf/6/ledd/5">Retten til sykehjemsplass oppstår når langtidsopphold i sykehjem er vurdert som det eneste kommunale tilbudet som kan sikre pasienten eller brukeren nødvendige og forsvarlige helse- og omsorgstjenester.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-06-21-1020/p7">
      <pverdi>§ 7.</pverdi>
      <ptittel>Ventevedtak</ptittel>
      <ledd id="/paragraf/7/ledd/1">Kommunen kan fatte vedtak om avslag på søknad om langtidsopphold når det er forsvarlig at pasient eller bruker med omfattende behov for heldøgns helse- og omsorgstjenester bor hjemme i påvente av langtidsopphold i sykehjem eller tilsvarende særskilt tilrettelagt bolig.</ledd>
      <ledd id="/paragraf/7/ledd/2">Vedtaket skal opplyse om vedkommende er kvalifisert for langtidsopphold i sykehjem eller tilsvarende særskilt tilrettelagt bolig og kommer på kommunens venteliste for langtidsopphold, jf. § 7.</ledd>
      <ledd id="/paragraf/7/ledd/3">Grunnlaget for vurderingen er pasientens og brukerens helsetilstand med blant annet funksjonskartlegging med oppdatert funksjonsscore i IPLOS, oppdatert epikrise fra fastlege/spesialisthelsetjeneste eller dokumentasjon fra andre aktuelle instanser</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-06-21-1020/p8">
      <pverdi>§ 8.</pverdi>
      <ptittel>Venteliste</ptittel>
      <ledd id="/paragraf/8/ledd/1">Pasienter og brukere som har fått vedtak om at de er kvalifisert for langtidsopphold, men som med forsvarlig hjelp kan bo hjemme i påvente av plass på sykehjem eller tilsvarende bolig særskilt tilrettelagt for heldøgns tjenester skal føres på kommunens venteliste for langtidsopphold.</ledd>
      <ledd id="/paragraf/8/ledd/2">Ved hver tildeling av langtidsopphold, skal kommunen vurdere det individuelle behovet til nye søkere og alle som står på kommunens venteliste for langtidsopphold.</ledd>
      <ledd id="/paragraf/8/ledd/3">Kommunens venteliste for langtidsopphold gir ingen fortrinnsrett til plass på sykehjem eller tilsvarende særskilt tilrettelagt bolig, og senere plasserte pasienter og brukere vil kunne få plass først dersom deres behov vurderes som større.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-06-21-1020/p9">
      <pverdi>§ 9.</pverdi>
      <ptittel>Oppfølging av ventelister for langtidsopphold</ptittel>
      <ledd id="/paragraf/9/ledd/1">Pasienter og brukere som står på kommunens venteliste for langtidsopphold skal kontinuerlig vurderes ut fra behovet for å tildeles plass ved sykehjem eller bolig særskilt tilrettelagt for heldøgns omsorg.</ledd>
      <ledd id="/paragraf/9/ledd/2">Kommunens rutiner skal sørge for at pasienter og brukere på venteliste har nødvendige og forsvarlige helse- og omsorgstjenester mens de venter på tildeling.</ledd>
      <ledd id="/paragraf/9/ledd/3">Kommunen skal ha en systematisk og fortløpende evaluering og vurdering av helsetilstand og funksjonsnivå til pasienter og brukere på venteliste for å fange opp eventuelle endringer i bistandsbehov.</ledd>
      <ledd id="/paragraf/9/ledd/4">Ved endring i de forhold som lå til grunn for tildelingen av langtidsopphold, kan kommunen ta saken opp til ny vurdering og treffe nytt vedtak i saken.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-06-21-1020/p10">
      <pverdi>§ 10.</pverdi>
      <ptittel>Klageadgang</ptittel>
      <ledd id="/paragraf/10/ledd/1">Kommunens vedtak kan påklages til fylkesmannen etter reglene i pasient- og brukerrettighetsloven § 7-2.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-06-21-1020/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft 1. juli 2017.</ledd>
      <ledd id="/paragraf/11/ledd/2">Forskriften skal gjennomgås og ved behov revideres når nasjonale kriterier for tildeling av langtidsopphold i sykehjem er vedtatt. Ved motstrid vil den nasjonale forskriften gå foran denne forskriften.</ledd>
      <avsnitt id="/paragraf/11/ledd/2/avsnitt/1"/>
    </paragraf>
  </tekst>
</dokument>
