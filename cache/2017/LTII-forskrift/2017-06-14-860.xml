<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-14-860" type="lt" url="https://lovdata.no/lovtidend/forskrift/2017-06-14-860">
  <metadata>
    <type>lt</type>
    <base>LT</base>
    <id>LT/lt/2017-06-14-860</id>
    <dato>14.06.2017 nr. 860</dato>
    <dato type="iso">2017-06-14</dato>
    <ikraft>01.07.2017</ikraft>
    <ikraft type="iso">2017-07-01</ikraft>
    <departement>OV (Andre off vedtekter)</departement>
    <etat/>
    <gjelder>Sunndal kommune, Møre og Romsdal</gjelder>
    <hjemmel/>
    <rettet/>
    <journalnummer>2017-0351</journalnummer>
  </metadata>
  <tekst>
    <korttittel>Forskrift om tildeling av langtidsopphold i sykehjem, Sunndal</korttittel>
    <tittel>Forskrift om tildeling av langtidsopphold i sykehjem, vurderingsmomenter og vurderingslister m.m., Sunndal kommune, Møre og Romsdal</tittel>
    <marg niv="1" id="/marg/1"><b>Hjemmel:</b> Fastsatt av Sunndal kommunestyre 14. juni 2017 med hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2a annet ledd.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-06-14-860/k1">
      <kverdi>Kapittel 1</kverdi>
      <ktittel>Formål, lovgrunnlag, definisjoner, virkeområde og organisering</ktittel>
      <paragraf id="/kapittel/1/paragraf/1" url="https://lovdata.no/lovtidend/forskrift/2017-06-14-860/k1/p1">
        <pverdi>§ 1.</pverdi>
        <ptittel>Formål</ptittel>
        <ledd id="/kapittel/1/paragraf/1/ledd/1">Formålet med forskriften er å sikre rettsstillingen for pasienter med omfattende tjenestebehov når det gjelder retten til langtidsopphold i sykehjem.</ledd>
        <ledd id="/kapittel/1/paragraf/1/ledd/2">Forskriften skal tydeliggjøre hvilke vurderingsmomenter Sunndal kommune legger til grunn for tildeling av langtidsopphold i sykehjem.</ledd>
        <ledd id="/kapittel/1/paragraf/1/ledd/3">Forskriften skal videre tydeliggjøre hvordan Sunndal kommune skal følge opp personer som står på vurderingsliste til langtidsopphold i sykehjem.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/forskrift/2017-06-14-860/k1/p2">
        <pverdi>§ 2.</pverdi>
        <ptittel>Lovgrunnlag for tildeling av langtidsplass</ptittel>
        <ledd id="/kapittel/1/paragraf/2/ledd/1">Tildeling av langtidsopphold og helse- og omsorgstjenester i sykehjem er regulert i lov 2. juli 1999 nr. 63 om pasient- og brukerrettigheter § 2-1a annet ledd og § 2-1e første ledd, jf. lov 24. juni 2011 nr. 30 om kommunale helse- og omsorgstjenester § 3-1 første ledd, § 3-2 første ledd nr. 6 bokstav c og § 3-2a første ledd.</ledd>
      </paragraf>
      <paragraf id="/kapittel/1/paragraf/3" url="https://lovdata.no/lovtidend/forskrift/2017-06-14-860/k1/p3">
        <pverdi>§ 3.</pverdi>
        <ptittel>Definisjoner</ptittel>
        <ledd id="/kapittel/1/paragraf/3/ledd/1">Med <i>sykehjem</i> menes helseinstitusjon som faller inn under forskrift 16. desember 2011 nr. 1254 om kommunal helse- og omsorgsinstitusjon § 1 bokstav d og e og § 2.</ledd>
        <ledd id="/kapittel/1/paragraf/3/ledd/2">Med <i>langtidsopphold</i> menes opphold på ubestemt tid.</ledd>
        <ledd id="/kapittel/1/paragraf/3/ledd/3">Med <i>vurderingsmomenter</i> menes momenter som inngår i en skjønnsmessig helhetsvurdering av om en pasient skal få tildelt langtidsplass i sykehjem fra kommunen.</ledd>
        <ledd id="/kapittel/1/paragraf/3/ledd/4">Med <i>vurderingsliste</i> menes oversikt over personer som ikke fyller vilkåret for umiddelbart å få langtidsopphold i sykehjem, men som anses å være best tjent med slikt opphold, og som skal vurderes ved ledighet.</ledd>
      </paragraf>
      <paragraf id="/kapittel/1/paragraf/4" url="https://lovdata.no/lovtidend/forskrift/2017-06-14-860/k1/p4">
        <pverdi>§ 4.</pverdi>
        <ptittel>Virkeområde</ptittel>
        <ledd id="/kapittel/1/paragraf/4/ledd/1">Forskriften gjelder for pasienter som oppholder seg i Sunndal kommune, jf. lov 24. juni 2011 nr. 30 § 3-1 første ledd. Forskriften gjelder i tillegg for pasienter som har konkrete planer om å flytte til kommunen og har et så omfattende tjenestebehov at det er nødvendig at bo- og tjenestetilbudet er avklart i forkant for at de skal kunne flytte.</ledd>
        <ledd id="/kapittel/1/paragraf/4/ledd/2">Sunndal kommune disponerer over et visst antall plasser som er beregnet for langtidsopphold i sykehjem, jf. definisjonene i denne forskriften § 3. Denne forskriften gjelder for tildeling av disse plassene. Hvor mange langtidsplasser i sykehjem som kommunen disponerer skal fremgå på kommunens hjemmeside.</ledd>
      </paragraf>
      <paragraf id="/kapittel/1/paragraf/5" url="https://lovdata.no/lovtidend/forskrift/2017-06-14-860/k1/p5">
        <pverdi>§ 5.</pverdi>
        <ptittel>Ansvar og myndighet</ptittel>
        <ledd id="/kapittel/1/paragraf/5/ledd/1">Enkeltvedtak om tildeling av langtidsplass i institusjon fattes av Sunndal kommune ved pleie- og omsorgstjenesten jf. forskrift 16. desember 2011 nr. 1254 om kommunal helse- og omsorgsinstitusjon § 1 bokstav d, helse- og omsorgstjenester i og utenfor institusjon i medhold av lov 2. juli 1999 nr. 63 om pasient- og brukerrettigheter § 2-1a annet ledd, § 2-1e første ledd jf. lov 24. juni 2011 nr. 30 om kommunale helse- og omsorgstjenester § 3-1 første ledd, § 3-2 første ledd nr. 6 c, § 3-2a første ledd. Tildelingsteamet skal bestå av tre personer.</ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2017-06-14-860/k2">
      <kverdi>Kapittel 2</kverdi>
      <ktittel>Vurderingsmomenter for tildeling av langtidsopphold</ktittel>
      <paragraf id="/kapittel/2/paragraf/6" url="https://lovdata.no/lovtidend/forskrift/2017-06-14-860/k2/p6">
        <pverdi>§ 6.</pverdi>
        <ptittel>Momenter som skal inngå i vurderingen av tildeling av langtidsopphold i sykehjem og mulighet til å få stå på vurderingsliste til langtidsopphold i sykehjem</ptittel>
        <ledd id="/kapittel/2/paragraf/6/ledd/1">Om pasient får tildelt langtidsopphold i sykehjem, beror på en helhetsvurdering der blant annet følgende momenter inngår:
<liste id="/kapittel/2/paragraf/6/ledd/1/liste/a"><lverdi>a)</lverdi><avsnitt id="/kapittel/2/paragraf/6/ledd/1/liste/a/avsnitt/1">hvilke typer helse- og omsorgstjenester det er behov for, og hvor omfattende og varig behovet for helse- og omsorgstjenester,</avsnitt></liste>
<liste id="/kapittel/2/paragraf/6/ledd/1/liste/b"><lverdi>b)</lverdi><avsnitt id="/kapittel/2/paragraf/6/ledd/1/liste/b/avsnitt/1">om det er nødvendig med tjenester, tilsyn eller tilstedeværelse gjennom hele døgnet eller med korte mellomrom,</avsnitt></liste>
<liste id="/kapittel/2/paragraf/6/ledd/1/liste/c"><lverdi>c)</lverdi><avsnitt id="/kapittel/2/paragraf/6/ledd/1/liste/c/avsnitt/1">om pasienten har kognitiv svikt, og hvor alvorlig den kognitive svikten er,</avsnitt></liste>
<liste id="/kapittel/2/paragraf/6/ledd/1/liste/d"><lverdi>d)</lverdi><avsnitt id="/kapittel/2/paragraf/6/ledd/1/liste/d/avsnitt/1">pasientens evne til selv å tilkalle hjelp ved behov,</avsnitt></liste>
<liste id="/kapittel/2/paragraf/6/ledd/1/liste/e"><lverdi>e)</lverdi><avsnitt id="/kapittel/2/paragraf/6/ledd/1/liste/e/avsnitt/1">om alternativer til langtidsopphold i sykehjem er prøvd ut eller vurdert og ikke funnet hensiktsmessig eller forsvarlig, herunder korttidsopphold i sykehjem (hverdags)rehabiliteringstiltak, helse- og omsorgstjenester i hjemmet, dagtilbud, forebyggende tjenester, tilrettelegging av hjemmet eller omgivelsene, hjelpemidler, tekniske løsninger og velferdsteknologi, frivillig bistand fra nærstående og avlastning,</avsnitt></liste>
<liste id="/kapittel/2/paragraf/6/ledd/1/liste/f"><lverdi>f)</lverdi><avsnitt id="/kapittel/2/paragraf/6/ledd/1/liste/f/avsnitt/1">om pasienten uten endring av bosituasjonen risikerer å komme til skade eller å få sin helsetilstand eller funksjonsevne forverret, eventuelt om flytting kan virke skadeforebyggende eller bidra til at vedkommende får mulighet for å forbedre sin helsetilstand eller funksjonsevne,</avsnitt></liste>
<liste id="/kapittel/2/paragraf/6/ledd/1/liste/g"><lverdi>g)</lverdi><avsnitt id="/kapittel/2/paragraf/6/ledd/1/liste/g/avsnitt/1">hensynet til andre personer, herunder om pasienten er til fare for andre.</avsnitt></liste></ledd>
        <ledd id="/kapittel/2/paragraf/6/ledd/2">Dersom opphold i sykehjem etter en helse- og omsorgsfaglig vurdering er det eneste tilbudet som kan sikre pasienten nødvendige og forsvarlige helse- og omsorgstjenester, skal slikt opphold tildeles umiddelbart. Pasienten kan i slike tilfeller ikke settes på vurderingsliste. For øvrig vil pasienter som er best tjent med sykehjemsplass, settes på vurderingsliste. De som står på vurderingslista vil bli vurdert ved ledighet, og den med størst behov tildeles plass først.</ledd>
        <ledd id="/kapittel/2/paragraf/6/ledd/3">For å få plass i avdeling for demente skal en demensdiagnose være stilt og pasienten skal kunne nyttiggjøre seg tilbudet jamfør forskrift 14. november 1988 nr. 932, sykehjemsforskriften, § 2-1 bokstav e og § 4-7.</ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/forskrift/2017-06-14-860/k2/p7">
        <pverdi>§ 7.</pverdi>
        <ptittel>Momenter knyttet til pasientens ønsker</ptittel>
        <ledd id="/kapittel/2/paragraf/7/ledd/1">For at saken skal være tilstrekkelig utredet, må det være gjennomført et møte e.l. med pasienten og/eller partsrepresentanten med følgende formål:
<liste id="/kapittel/2/paragraf/7/ledd/1/liste/a"><lverdi>a)</lverdi><avsnitt id="/kapittel/2/paragraf/7/ledd/1/liste/a/avsnitt/1">å gi pasienten den informasjon om kommunens tjenester og den veiledning som trengs for at vedkommende skal kunne ivareta sine interesser i saken, herunder informasjon om betaling m.m., jf. denne forskriften § 10 andre ledd,</avsnitt></liste>
<liste id="/kapittel/2/paragraf/7/ledd/1/liste/b"><lverdi>b)</lverdi><avsnitt id="/kapittel/2/paragraf/7/ledd/1/liste/b/avsnitt/1">å kartlegge pasienten ressurser og behov for helse- og omsorgstjenester, sosial kontakt og opplevd trygghet,</avsnitt></liste>
<liste id="/kapittel/2/paragraf/7/ledd/1/liste/c"><lverdi>c)</lverdi><avsnitt id="/kapittel/2/paragraf/7/ledd/1/liste/c/avsnitt/1">å få vurdert pasientens samtykkekompetanse og eventuelle behov for å få oppnevnt en partsrepresentant,</avsnitt></liste>
<liste id="/kapittel/2/paragraf/7/ledd/1/liste/d"><lverdi>d)</lverdi><avsnitt id="/kapittel/2/paragraf/7/ledd/1/liste/d/avsnitt/1">å få samtykke fra pasienten til å innhente ytterligere opplysninger som er nødvendige for saksutredningen fra andre,</avsnitt></liste>
<liste id="/kapittel/2/paragraf/7/ledd/1/liste/e"><lverdi>e)</lverdi><avsnitt id="/kapittel/2/paragraf/7/ledd/1/liste/e/avsnitt/1">å få klarhet i hvilke ønsker pasienten har etter at tilstrekkelig informasjon er gitt, herunder om det er pasienten selv eller partsrepresentanten som har gitt uttrykk for disse ønskene.</avsnitt></liste></ledd>
        <ledd id="/kapittel/2/paragraf/7/ledd/2">Pasienten kan la være å ta imot tilbud om langtidsplass i sykehjem, med mindre vilkårene i lov 2. juli 1999 nr. 63 kapittel 4A er oppfylt. Pasienten mister ikke retten til å stå på vurderingsliste ved å takke nei til et tilbud som blir gitt av kommunen, men det gir ikke rett til å stå øverst på lista neste gang det er ledig plass. Vedkommende blir da vurdert på lik linje med andre som ønsker plass på dette tidspunktet.</ledd>
      </paragraf>
      <paragraf id="/kapittel/2/paragraf/8" url="https://lovdata.no/lovtidend/forskrift/2017-06-14-860/k2/p8">
        <pverdi>§ 8.</pverdi>
        <ptittel>Momenter knyttet til saksutredningen</ptittel>
        <ledd id="/kapittel/2/paragraf/8/ledd/1">For at en sak som gjelder tildeling eller avslag på langtidsopphold i sykehjem skal anses som tilstrekkelig opplyst, må alle relevante forhold være utredet, herunder:
<liste id="/kapittel/2/paragraf/8/ledd/1/liste/a"><lverdi>a)</lverdi><avsnitt id="/kapittel/2/paragraf/8/ledd/1/liste/a/avsnitt/1">opplysninger om forhold som er nevnt i denne forskriften § 6 første til tredje ledd,</avsnitt></liste>
<liste id="/kapittel/2/paragraf/8/ledd/1/liste/b"><lverdi>b)</lverdi><avsnitt id="/kapittel/2/paragraf/8/ledd/1/liste/b/avsnitt/1">opplysninger fra møte e.l. med pasienten eller brukeren og/eller vedkommendes partsrepresentant, jf. denne forskriften § 7,</avsnitt></liste>
<liste id="/kapittel/2/paragraf/8/ledd/1/liste/c"><lverdi>c)</lverdi><avsnitt id="/kapittel/2/paragraf/8/ledd/1/liste/c/avsnitt/1">funn fra kommunens egen kartlegging, herunder IPLOS-kartlegging (IPLOS, Individbasert Pleie og Omsorg Statistikk, er et nasjonalt register med data som beskriver ressurser og bistandsbehov til de som søker om eller mottar helse- og omsorgstjenester), og eventuelle resultater fra vurderingsopphold i sykehjem,</avsnitt></liste>
<liste id="/kapittel/2/paragraf/8/ledd/1/liste/d"><lverdi>d)</lverdi><avsnitt id="/kapittel/2/paragraf/8/ledd/1/liste/d/avsnitt/1">opplysninger fra spesialisthelsetjenesten, fastlegen, og/eller annet helsepersonell, herunder om diagnose, prognose, medisinsk, ernæringsmessig eller annen utredning og behandling og hjelpebehov, eller fra andre deler av den offentlige forvaltningen, og</avsnitt></liste>
<liste id="/kapittel/2/paragraf/8/ledd/1/liste/e"><lverdi>e)</lverdi><avsnitt id="/kapittel/2/paragraf/8/ledd/1/liste/e/avsnitt/1">andre opplysninger.</avsnitt></liste></ledd>
        <ledd id="/kapittel/2/paragraf/8/ledd/2">Dersom saken ikke er tilstrekkelig utredet til at det kan fattes enkeltvedtak om tildeling av langtidsopphold, må saken utredes videre inntil det foreligger et forsvarlig beslutningsgrunnlag. I forbindelse med saksutredningen kan det fattes enkeltvedtak om korttidsopphold i sykehjem for vurdering av bistandsbehov.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2017-06-14-860/k3">
      <kverdi>Kapittel 3</kverdi>
      <ktittel>Oppfølging av pasienter på vurderingsliste</ktittel>
      <paragraf id="/kapittel/3/paragraf/9" url="https://lovdata.no/lovtidend/forskrift/2017-06-14-860/k3/p9">
        <pverdi>§ 9.</pverdi>
        <ptittel>Oppfølging av pasienter på vurderingsliste</ptittel>
        <ledd id="/kapittel/3/paragraf/9/ledd/1">Pasienter som kan bo hjemme i påvente av langtidsopphold i sykehjem, vil få enkeltvedtak med avslag på søknad om langtidsopphold i sykehjem. Hvis det ikke er ledig langtidsplass vil pasienter, som etter en konkret og individuell vurdering etter reglene i denne forskriftens kapitel 2 være best tjent med langtidsopphold i sykehjem, få enkeltvedtak om å føres opp på vurderingsliste. I vedtaket skal det gis en uttømmende beskrivelse av de helse- og omsorgstjenestene pasienten skal gis i ventetiden. Tjenestene som gis i ventetida, skal til enhver tid være forsvarlige og behovsdekkende.</ledd>
        <ledd id="/kapittel/3/paragraf/9/ledd/2">Pleie- og omsorgstjenesten skal følge med og til enhver tid vurdere om behovet for tjenester endrer seg for de pasienter som står på vurderingslisten. Dersom det oppstår en situasjon der det haster med å gi pasienten opphold i sykehjem, skal pasienten umiddelbart få et slikt tilbud. Ved hver tildeling av langtidsopphold på sykehjem, skal kommunen vurdere det individuelle behovet til nye søkere og alle som står på kommunens vurderingsliste for langtidsopphold.</ledd>
        <ledd id="/kapittel/3/paragraf/9/ledd/3">Ut over hastesakene tildeles sykehjemsplassen til den av pasientene som antas å ha størst behov for plassen som har blitt ledig. Pasient som har fått enkeltvedtak om å få stå på vurderingsliste, må derfor påregne at pasienter med mer presserende eller større behov prioriteres foran dem.</ledd>
        <ledd id="/kapittel/3/paragraf/9/ledd/4">Ingen tidsfrist gjelder når et botilbud som nevnt ovenfor senest skal tilbys.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2017-06-14-860/k4">
      <kverdi>Kapittel 4</kverdi>
      <ktittel>Betaling, klage og ikrafttredelse</ktittel>
      <paragraf id="/kapittel/4/paragraf/10" url="https://lovdata.no/lovtidend/forskrift/2017-06-14-860/k4/p10">
        <pverdi>§ 10.</pverdi>
        <ptittel>Betaling for langtidsplass i sykehjem</ptittel>
        <ledd id="/kapittel/4/paragraf/10/ledd/1">Egenbetalingen for helse- og omsorgstjenester i sykehjem følger reglene i forskrift 16. desember 2011 nr. 1349 om egenandel for kommunale helse- og omsorgstjenester i institusjon.</ledd>
        <ledd id="/kapittel/4/paragraf/10/ledd/2">Forskriften gir også den enkelte pasient har rett til å få et grovt overslag over hva det vil koste å motta bo- og tjenestetilbud i sykehjem jf. § 7 i forskriften.</ledd>
      </paragraf>
      <paragraf id="/kapittel/4/paragraf/11" url="https://lovdata.no/lovtidend/forskrift/2017-06-14-860/k4/p11">
        <pverdi>§ 11.</pverdi>
        <ptittel>Klage</ptittel>
        <ledd id="/kapittel/4/paragraf/11/ledd/1">Enkeltvedtak om langtidsopphold i sykehjem eller om å få stå på vurderingsliste kan påklages til Fylkesmannen, jf. lov 2. juli 1999 nr. 63 om pasient og brukerrettigheter kapittel 7. En eventuell klage fremsettes for pleie- og omsorgstjenesten i Sunndal kommune, som tar saken til vurdering i første instans. Dersom det ikke gis medhold i klagen, vil klagen bli sendt til Fylkesmannen for endelig vurdering og avgjørelse. Klagefristen er 4 uker.</ledd>
        <ledd id="/kapittel/4/paragraf/11/ledd/2">Helsedirektoratet er overordnet forvaltningsorgan med adgang til å omgjøre vedtak uten klage, jf. lov 10. februar 1967 om behandlingsmåten i forvaltningssaker § 35.</ledd>
      </paragraf>
      <paragraf id="/kapittel/4/paragraf/12" url="https://lovdata.no/lovtidend/forskrift/2017-06-14-860/k4/p12">
        <pverdi>§ 12.</pverdi>
        <ptittel>Ikrafttredelse og revidering av forskriften</ptittel>
        <ledd id="/kapittel/4/paragraf/12/ledd/1">Denne forskriften trer i kraft 1. juli 2017.</ledd>
        <ledd id="/kapittel/4/paragraf/12/ledd/2">Kommunestyret kan bestemme ny revisjon av forskriften ved endring i lokale forhold.</ledd>
        <ledd id="/kapittel/4/paragraf/12/ledd/3">Forskriften skal gjennomgås og ved behov revideres når nasjonale kriterier for tildeling av langtidsopphold i sykehjem og disposisjonsrett til tilsvarende bolig særskilt tilrettelagt for heldøgns omsorg er vedtatt.</ledd>
        <avsnitt id="/kapittel/4/paragraf/12/ledd/3/avsnitt/1"/>
      </paragraf>
    </kapittel>
  </tekst>
</dokument>
