<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-19-1413" type="lt" url="https://lovdata.no/lovtidend/forskrift/2017-06-19-1413">
  <metadata>
    <type>lt</type>
    <base>LT</base>
    <id>LT/lt/2017-06-19-1413</id>
    <dato>19.06.2017 nr. 1413</dato>
    <dato type="iso">2017-06-19</dato>
    <ikraft>01.07.2017</ikraft>
    <ikraft type="iso">2017-07-01</ikraft>
    <departement>OV (Andre off vedtekter)</departement>
    <etat/>
    <gjelder>Moss kommune, Østfold</gjelder>
    <hjemmel><ref id="lov-2011-06-24-30-§3-2a">L24.06.2011 nr. 30 § 3-2a</ref>,</hjemmel>
    <rettet/>
    <journalnummer>2017-0626</journalnummer>
  </metadata>
  <tekst>
    <korttittel>Forskrift med kriterier for tildeling av langtidsopphold i sykehjem, Moss</korttittel>
    <tittel>Forskrift med kriterier for tildeling av langtidsopphold i sykehjem eller tilsvarende bolig særskilt tilrettelagt for heldøgns tjenester, Moss kommune, Østfold</tittel>
    <marg niv="1" id="/marg/1"><b>Hjemmel:</b> Fastsatt ved bystyrevedtak 19. juni 2017 med hjemmel i lov 24. juni 2011 nr. 30 om kommunale helse- og omsorgstjenester m.m (helse- og omsorgstjenesteloven) § 3-2a annet ledd, jf. lov 2. juli 1999 nr. 63 om pasient- og brukerrettigheter (pasient- og brukerrettighetsloven) § 2-1e.</marg>
    <paragraf id="/paragraf/1" url="https://lovdata.no/lovtidend/forskrift/2017-06-19-1413/p1">
      <pverdi>§ 1.</pverdi>
      <ptittel>Forskriftens formål</ptittel>
      <ledd id="/paragraf/1/ledd/1">Forskriftens formål er å bidra til i å sikre at personer som oppholder seg i Moss kommune tilbys nødvendige heldøgns helse- og omsorgstjenester utfra en individuell helse- og omsorgsfaglig vurdering av hjelpebehovet.</ledd>
      <ledd id="/paragraf/1/ledd/2">Forskriftens bestemmelser skal bidra til å sikre pasientens/brukers rettigheter og fremme tillitsforholdet mellom pasient/bruker og kommunen gjennom åpenhet og forutsigbarhet rundt tildelingen av tjenester.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-06-19-1413/p2">
      <pverdi>§ 2.</pverdi>
      <ptittel>Forskriftens virkeområde</ptittel>
      <ledd id="/paragraf/2/ledd/1">Forskriften gjelder for alle som oppholder seg i Moss kommune og for helse- og omsorgstjenestene i kommunene.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-06-19-1413/p3">
      <pverdi>§ 3.</pverdi>
      <ptittel>Definisjoner</ptittel>
      <ledd id="/paragraf/3/ledd/1">I forskriften her menes med
<liste id="/paragraf/3/ledd/1/liste/a"><lverdi>a.</lverdi><avsnitt id="/paragraf/3/ledd/1/liste/a/avsnitt/1"><i>sykehjem:</i> institusjon som tilbyr heldøgns helse- og omsorgstjenester etter helse- og omsorgstjenesteloven § 3-2 første ledd nr. 6 bokstav c og forskrift for sykehjem mv.</avsnitt></liste>
<liste id="/paragraf/3/ledd/1/liste/b"><lverdi>b.</lverdi><avsnitt id="/paragraf/3/ledd/1/liste/b/avsnitt/1"><i>tilsvarende bolig særskilt tilrettelagt for heldøgns tjenester:</i> boliger som er tilpasset for å kunne yte tjenester som dekker beboernes behandlings, omsorgs- og assistansebehov døgnet rundt. Beboeren må ved hjelp av tilkallingsmuligheter kunne få kontakt med og bistand fra egnet personell, med tilsvarende responstid som vedkommende ville fått på sykehjem. Tilsyn med pasienten/brukeren må tilsvare det tilsynet som ville blitt gitt dersom vedkommende hadde vært innlagt på institusjon.</avsnitt></liste>
<liste id="/paragraf/3/ledd/1/liste/c"><lverdi>c.</lverdi><avsnitt id="/paragraf/3/ledd/1/liste/c/avsnitt/1"><i>venteliste:</i> oversikt over pasienter/brukere som vil være best tjent med langtidsopphold, men som med forsvarlig hjelp kan bo hjemme i påvente av ledig langtidsplass. Ventelisten er ikke et køsystem.</avsnitt></liste></ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-06-19-1413/p4">
      <pverdi>§ 4.</pverdi>
      <ptittel>Rett til langtidsopphold i sykehjem eller tilsvarende bolig særskilt tilrettelagt for heldøgns tjenester</ptittel>
      <ledd id="/paragraf/4/ledd/1">Pasient/bruker som har rett til opphold i sykehjem eller tilsvarende bolig særskilt tilrettelagt for heldøgns tjenester etter pasient- og brukerrettighetsloven § 2-1e, og hvor langtidsopphold er det eneste tilbudet som kan sikre pasienten/brukeren nødvendige og forsvarlige helse- og omsorgstjenester, skal tilbys langtidsopphold hvis de:
<liste id="/paragraf/4/ledd/1/liste/1"><lverdi>1.</lverdi><avsnitt id="/paragraf/4/ledd/1/liste/1/avsnitt/1">er varig ute av stand til å ta vare på seg selv,</avsnitt></liste>
<liste id="/paragraf/4/ledd/1/liste/2"><lverdi>2.</lverdi><avsnitt id="/paragraf/4/ledd/1/liste/2/avsnitt/1">er varig ute av stand til å mestre dagliglivets gjøremål på grunn av mentalt eller fysisk funksjonstap,</avsnitt></liste>
<liste id="/paragraf/4/ledd/1/liste/3"><lverdi>3.</lverdi><avsnitt id="/paragraf/4/ledd/1/liste/3/avsnitt/1">har et omfattende behov for helse- og omsorgstjenester hele døgnet, og</avsnitt></liste>
<liste id="/paragraf/4/ledd/1/liste/4"><lverdi>4.</lverdi><avsnitt id="/paragraf/4/ledd/1/liste/4/avsnitt/1">andre relevante tiltak eller tjenester i og utenfor hjemmet har vært prøvd ut eller vurdert.</avsnitt></liste>
<liste id="/paragraf/4/ledd/1/liste/5"><lverdi>5.</lverdi><avsnitt id="/paragraf/4/ledd/1/liste/5/avsnitt/1">Fastlegens vurdering skal vektlegges.</avsnitt></liste>
<liste id="/paragraf/4/ledd/1/liste/6"><lverdi>6.</lverdi><avsnitt id="/paragraf/4/ledd/1/liste/6/avsnitt/1">Pasientens ønsker skal vektlegges.</avsnitt></liste></ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-06-19-1413/p5">
      <pverdi>§ 5.</pverdi>
      <ptittel>Langtidsopphold for ektepar og samboere</ptittel>
      <ledd id="/paragraf/5/ledd/1">Ektepar eller samboere skal få mulighet til å bo sammen i institusjon selv om bare den ene har vedtak om langtidsopphold. Det forutsettes at den andre part også trenger helse og omsorgstjenester, samt delvis oppfyller kriteriene for korttidsopphold.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-06-19-1413/p6">
      <pverdi>§ 6.</pverdi>
      <ptittel>Rett til vedtak om venteliste</ptittel>
      <ledd id="/paragraf/6/ledd/1">Pasient/bruker som vil være best tjent med langtidsopphold, men som med forsvarlig hjelp kan bo hjemme i påvente av langtidsopphold, og som oppfyller kriteriene etter denne forskriften § 4, har rett til vedtak om dette.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-06-19-1413/p7">
      <pverdi>§ 7.</pverdi>
      <ptittel>Om kommunens oppfølging av pasienter og brukere på venteliste</ptittel>
      <ledd id="/paragraf/7/ledd/1">Kommunen skal føre ventelister over pasienter/brukere som venter på langtidsopphold etter denne forskriften § 6. Ved ledig langtidsplass, tildeles langtidsopphold etter en individuell behovsvurdering. Pasient/bruker som har rett til langtidsopphold etter denne forskriften § 4 går foran de som står på venteliste.</ledd>
      <ledd id="/paragraf/7/ledd/2">Pasient/bruker som står på venteliste skal ha et forsvarlig tjenestetilbud i hjemmet.</ledd>
      <ledd id="/paragraf/7/ledd/3">Pasient/bruker som har stått på venteliste i tre måneder og som fortsatt fyller kriteriene etter denne forskriften § 4 skal tilbys langtidsopphold, om nødvendig i annen kommune.</ledd>
      <ledd id="/paragraf/7/ledd/4">Ventelistene skal holdes løpende ajour.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-06-19-1413/p8">
      <pverdi>§ 8.</pverdi>
      <ptittel>Klage</ptittel>
      <ledd id="/paragraf/8/ledd/1">Pasient/bruker eller dennes representant kan klage på avgjørelser etter denne forskriften til Fylkesmannen etter reglene i pasient- og brukerrettighetsloven kapittel 7. Klagen sendes til kommunen.</ledd>
      <ledd id="/paragraf/8/ledd/2">Fristen for klage er fire uker etter at vedkommende fikk eller burde ha fått tilstrekkelig kunnskap til å fremme klage.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-06-19-1413/p9">
      <pverdi>§ 9.</pverdi>
      <ptittel>Ikrafttredelse</ptittel>
      <ledd id="/paragraf/9/ledd/1">Forskriften trer i kraft fra 1. juli 2017.</ledd>
      <avsnitt id="/paragraf/9/ledd/1/avsnitt/1"/>
    </paragraf>
  </tekst>
</dokument>
