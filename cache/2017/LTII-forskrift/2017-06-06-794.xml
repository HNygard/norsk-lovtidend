<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-06-794" type="lt" url="https://lovdata.no/lovtidend/forskrift/2017-06-06-794">
  <metadata>
    <type>lt</type>
    <base>LT</base>
    <id>LT/lt/2017-06-06-794</id>
    <dato>06.06.2017 nr. 794</dato>
    <dato type="iso">2017-06-06</dato>
    <ikraft>06.06.2017</ikraft>
    <ikraft type="iso">2017-06-06</ikraft>
    <departement>OV (Andre off vedtekter)</departement>
    <etat/>
    <gjelder>Sandefjord kommune, Vestfold</gjelder>
    <hjemmel><ref id="lov-1996-06-07-32-§21">L07.06.1996 nr. 32 § 21</ref>, <ref id="for-1997-01-10-16">F10.01.1997 nr. 16</ref></hjemmel>
    <rettet>21.06.2017, <ref id="for-1997-01-10-16-§13">§ 13</ref></rettet>
    <journalnummer>2017-0322</journalnummer>
  </metadata>
  <tekst>
    <korttittel>Vedtekter for gravplasser og kirkegårder, Sandefjord</korttittel>
    <tittel>Vedtekter for gravplasser og kirkegårder, Sandefjord kommune, Vestfold</tittel>
    <marg niv="1" id="/marg/1"><b>Hjemmel:</b> Fastsatt av Sandefjord kommunestyre 9. mai 2017 med hjemmel i lov 7. juni 1996 nr. 32 om gravplasser, kremasjon og gravferd (gravferdsloven) § 21 og forskrift 10. januar 1997 nr. 16 til lov om gravplasser, kremasjon og gravferd (gravferdsforskriften). Stadfestet av Fylkesmannen i Vestfold 6. juni 2017.</marg>
    <paragraf id="/paragraf/1" url="https://lovdata.no/lovtidend/forskrift/2017-06-06-794/p1">
      <pverdi>§ 1.</pverdi>
      <ptittel>Gravplasstilhørighet</ptittel>
      <ledd id="/paragraf/1/ledd/1">Avdøde personer innen kommunen kan gravlegges på hvilken som helst av gravplassene i kommunen. De har rett til fri grav såfremt graven blir tilvist. Avdøde personer som har hatt bosted i Sandefjord, men som på grunn av sykdom eller alderdom har bodd i en annen kommune mot slutten av livet, betraktes på samme måte som kommunens egne innbyggere.</ledd>
      <ledd id="/paragraf/1/ledd/2">Avdøde personer fra andre kommuner kan, etter søknad til kommunen, gravlegges i kommunen mot at kostnadene ved gravferden og avgift som ved feste av grav betales.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2017-06-06-794/p2">
      <pverdi>§ 2.</pverdi>
      <ptittel>Fredningstid og festetid</ptittel>
      <ledd id="/paragraf/2/ledd/1">Fredningstid for kistegraver er 20 år.</ledd>
      <ledd id="/paragraf/2/ledd/2">Fredningstid for kistegraver på Arnadal kirkegård er 30 år.</ledd>
      <ledd id="/paragraf/2/ledd/3">Fredningstid for kistegraver på Orelund gravlund, felt O og felt P, er 50 år.</ledd>
      <ledd id="/paragraf/2/ledd/4">Fredningstid for urnegraver er 20 år.</ledd>
      <ledd id="/paragraf/2/ledd/5">Festetid er 10 år.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2017-06-06-794/p3">
      <pverdi>§ 3.</pverdi>
      <ptittel>Feste av grav</ptittel>
      <ledd id="/paragraf/3/ledd/1">Kiste- og urnegraver i navnet minnelund kan festes.</ledd>
      <ledd id="/paragraf/3/ledd/2">Når fredningstiden er ute kan gravstedet festes for inntil nye 10 år. Når det er gått 60 år etter siste gravlegging, kan festet ikke fornyes uten etter spesielt samtykke fra kommunen.</ledd>
      <ledd id="/paragraf/3/ledd/3">I god tid før festetiden er ute skal festeren varsles. Dersom festet ikke blitt fornyet innen seks måneder etter forfall, faller gravstedet tilbake til gravplassen. Innbetalt festeavgift betales ikke tilbake.</ledd>
      <ledd id="/paragraf/3/ledd/4">Når ny kistegrav skal tas i bruk er det anledning til å feste en ekstra grav ved siden av. Disse gravene utgjør da et gravsted.</ledd>
      <ledd id="/paragraf/3/ledd/5">Ved bruk av urnegrav kan det ikke festes en ekstra grav ved siden av.</ledd>
      <ledd id="/paragraf/3/ledd/6">Ingen kan gravlegges i festet gravsted uten festerens samtykke. Dersom den ansvarliges eller festerens samtykke til bruk av festet grav ikke kan innhentes, kan kommunen ta avgjørelse om gravlegging.</ledd>
      <ledd id="/paragraf/3/ledd/7">Fester plikter å melde adresseforandring.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2017-06-06-794/p4">
      <pverdi>§ 4.</pverdi>
      <ptittel>Grav og gravminne</ptittel>
      <ledd id="/paragraf/4/ledd/1">Ved åpning av grav kan jord legges på omkringliggende graver og gravutstyr midlertidig flyttes. Kommunen sørger for istandsetting, og vil dertil besørge graven planert og tilsådd med gress etter gravlegging.</ledd>
      <ledd id="/paragraf/4/ledd/2">Montering av gravminne kan i de fleste tilfeller skje umiddelbart etter gravlegging/ urnenedsetting. Der kommunen anser det nødvendig, f.eks. på grunn av setninger i grunnen, må montering utsettes. I påvente av gravminnet, kan graven merkes med avdødes navn.</ledd>
      <ledd id="/paragraf/4/ledd/3">På nytt festet gravsted plasseres gravminnet sentralt ved enden av gravstedet.</ledd>
      <ledd id="/paragraf/4/ledd/4">Fast tilbehør på gravminnet kan brukes i den utstrekning det er samsvarende med det som er den gjengse oppfatningen av sømmelighet, ikke er til sjenanse for andre eller hinder for daglig drift. Lykt skal plasseres i fronten på gravminnet, og skal være festet slik at den kan demonteres. Den skal plasseres minimum 15 cm over sokkel eller terreng, og må ikke stikke utenfor gravminnets kant.</ledd>
      <ledd id="/paragraf/4/ledd/5">Alt gravutstyr er til enhver tid festers, eller ansvarlig for frigravs, ansvar. Dersom gravminnet ikke har plass til navnet på den gravlagte, kan unntaksvis en liggende navneplate i plantefeltet foran gravminnet benyttes. Begge sider av gravminnet kan benyttes. Navneplaten kan ha mål på maksimum plantefeltets størrelse, jf. § 5.</ledd>
      <ledd id="/paragraf/4/ledd/6">Et gravsted kan, etter søknad, ha flere gravminner.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2017-06-06-794/p5">
      <pverdi>§ 5.</pverdi>
      <ptittel>Plantefelt</ptittel>
      <ledd id="/paragraf/5/ledd/1">Foran gravminnet er det anledning til å opparbeide et plantefelt i høyde med bakken omkring. Det må ikke være bredere enn gravminnets bredde, men kan være opp til 60 cm bredt. Plantefeltet kan ikke stikke lengre fram enn 60 cm, målt fra gravminnets bakkant. Det kan ikke plantes vekster som går utover gravstedets bredde eller overstiger gravminnets høyde. Det er kun tillatt med plantefelt på en side av gravminnet.</ledd>
      <ledd id="/paragraf/5/ledd/2">Det er ikke anledning til å bruke faste dekorgjenstander som liggende plater, blomsterurner, lykter mv. i plantefeltet. Det er anledning til å tenne stearinlys og oljelampe på graven, benytte blomstervaser med mer i uknuselig materiale. Slike og andre løse dekorgjenstander skal fjernes etter bruk, og skal ikke stå utenfor plantefeltet.</ledd>
      <ledd id="/paragraf/5/ledd/3">Det er anledning til å ramme inn plantefeltet med en delt steinkant. Steinenes overflate må flukte med terrenget omkring. Kommunen er ikke ansvarlig for skader på slikt utstyr.</ledd>
      <ledd id="/paragraf/5/ledd/4">Dersom det ikke er aktuelt å ha plantefelt, skal det være gressbakke på alle sider av gravminnet.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2017-06-06-794/p6">
      <pverdi>§ 6.</pverdi>
      <ptittel>Plantemateriale</ptittel>
      <ledd id="/paragraf/6/ledd/1">Planter, kranser og liknende materiale som brukes ved gravferd eller ved pynting av grav og som ender som avfall, skal være kompostèrbart.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2017-06-06-794/p7">
      <pverdi>§ 7.</pverdi>
      <ptittel>Stell av grav</ptittel>
      <ledd id="/paragraf/7/ledd/1">Enhver ansvarlig for frigrav eller gravfester har rett og plikt til å stelle den grav vedkommende har ansvar for. Plantefelt som ikke beplantes eller stelles skal tilsåes av den ansvarlige eller bli tilsådd av kommunen.</ledd>
      <ledd id="/paragraf/7/ledd/2">Kommunen kan tilby stell av grav mot godtgjørelse.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2017-06-06-794/p8">
      <pverdi>§ 8.</pverdi>
      <ptittel>Gravstellavtale</ptittel>
      <ledd id="/paragraf/8/ledd/1">Ved innbetaling av et bestemt beløp fra ansvarlig for frigrav eller fester, vil kommunen overta ansvar for planting og stell av gravstedet. Minimum er 5 år. Det skal i hvert enkelt tilfelle opprettes en gravstellavtale. Midlene forvaltes av kommunen. Det innbetalte beløp, med tillegg av renter, skal dekke utgiftene til planting og stell av gravstedet etter den inngåtte avtalen, og til administrasjon og revisjon. Beløpet skal også dekke eventuell merverdiavgift til staten, etter de bestemmelser som til enhver tid gjelder for kommunen.</ledd>
      <ledd id="/paragraf/8/ledd/2">Dersom det ønskes en avtale med kortere bindingstid enn 5 år, kan det inngås skriftlig avtale om årlig forskuddsbetaling. En slik avtale løper til den sies opp skriftlig.</ledd>
      <ledd id="/paragraf/8/ledd/3">Det kan ikke innbetales midler eller gjøres avtale for lengre tid enn den foranliggende festetid eller en tilsvarende periode. Dersom det i avtaleperioden oppstår slike økonomiske forhold at midlene ikke strekker til, skal kommunen gi melding om dette til den ansvarlige eller festeren. Det er da anledning til å øke kapitalen slik at den varer tiden ut. I motsatt fall vil vedlikeholdet opphøre når midlene er oppbrukt.</ledd>
      <ledd id="/paragraf/8/ledd/4">Dersom det gjenstår en rest av kapitalen når avtaletida er ute, blir disse å anvende til forskjønnelse av gravplassen.</ledd>
      <ledd id="/paragraf/8/ledd/5">Kapital fra de ulike avtalene forvaltes felles og inngår i kommunes regnskap, men det kreves bruk av undersystem/reskontro som til enhver tid holder rede på bevegelser og gjenstående beløp på de respektive avtaler.</ledd>
      <ledd id="/paragraf/8/ledd/6">Midler avsatt til gravstellavtale, kan bare benyttes til forskjønnelse av gravstedet.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2017-06-06-794/p9">
      <pverdi>§ 9.</pverdi>
      <ptittel>Bårerom</ptittel>
      <ledd id="/paragraf/9/ledd/1">Bårerom disponeres av kommunen og skal bare brukes til oppbevaring av døde i tida fram til gravferden. Ingen har adgang uten etter tillatelse. Liksyning kan bare finne sted etter samtykke fra den som sørger for gravferden.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2017-06-06-794/p10">
      <pverdi>§ 10.</pverdi>
      <ptittel>Næringsvirksomhet</ptittel>
      <ledd id="/paragraf/10/ledd/1">Næringsdrivende som ønsker å drive virksomhet på gravplassen skal innhente tillatelse fra kommunen. Tillatelsen kan tilbakekalles dersom vedkommende ikke retter seg etter de regler som gjelder. Slik virksomhet kan bare omfatte montering og vedlikehold av gravminner, graving, stell av graver samt ordinært vedlikehold.</ledd>
      <ledd id="/paragraf/10/ledd/2">Gravplassbetjeningen kan ikke mot godtgjørelse utføre tjenester for private eller næringsdrivende. De kan heller ikke engasjere seg i salg av varer eller tjenester som har med gravplassene å gjøre.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2017-06-06-794/p11">
      <pverdi>§ 11.</pverdi>
      <ptittel>Ansvarsforhold med mer</ptittel>
      <ledd id="/paragraf/11/ledd/1">Kommunen er ikke ansvarlig for skader på graver og gravutstyr ved naturhendinger, hærverk, tyveri o.l.</ledd>
      <ledd id="/paragraf/11/ledd/2">Kommunen avgjør søknader om avvik fra vedtektene som ikke er bestemt gjennom lov eller forskrift. Klage på enkeltvedtak behandles av Sandefjord kommune med endelig behandling av Fylkesmannen i Vestfold.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2017-06-06-794/p12">
      <pverdi>§ 12.</pverdi>
      <ptittel>Ro og orden</ptittel>
      <ledd id="/paragraf/12/ledd/1">Kjøring på gravplassen må bare foregå med kommunens samtykke. Sykling er ikke tillatt.</ledd>
      <ledd id="/paragraf/12/ledd/2">Etter arbeid på gravene må alt avfall fjernes og legges på anviste plasser. Redskap tilhørende gravplassen skal settes tilbake på plass. Alle som har graver, plikter å rette seg etter pålegg fra kommunen.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2017-06-06-794/p13">
      <pverdi>§ 13.</pverdi>
      <ptittel>Ikrafttredelse</ptittel>
      <ledd id="/paragraf/13/ledd/1">Vedtekten trer i kraft straks.</ledd>
      <avsnitt id="/paragraf/13/ledd/1/avsnitt/1"/>
    </paragraf>
  </tekst>
</dokument>
