<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-06-15-811" type="lt" url="https://lovdata.no/lovtidend/forskrift/2017-06-15-811">
  <metadata>
    <type>lt</type>
    <base>LT</base>
    <id>LT/lt/2017-06-15-811</id>
    <dato>15.06.2017 nr. 811</dato>
    <dato type="iso">2017-06-15</dato>
    <ikraft>01.07.2017</ikraft>
    <ikraft type="iso">2017-07-01</ikraft>
    <departement>OV (Andre off vedtekter)</departement>
    <etat/>
    <gjelder>Rakkestad kommune, Østfold</gjelder>
    <hjemmel/>
    <rettet/>
    <journalnummer>2017-0314</journalnummer>
  </metadata>
  <tekst>
    <korttittel>Forskrift om tildeling av langtidsopphold i sykehjem, Rakkestad</korttittel>
    <tittel>Forskrift om tildeling av langtidsopphold i sykehjem eller tilsvarende bolig særskilt tilrettelagt for heldøgns tjenester, Rakkestad kommune, Østfold</tittel>
    <marg niv="1" id="/marg/1"><b>Hjemmel:</b> Fastsatt av Rakkestad kommunestyre 15. juni 2017 mesd hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2a annet ledd.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-06-15-811/k1">
      <kverdi>Kapittel 1</kverdi>
      <ktittel>Formål, lovgrunnlag, definisjoner, virkeområde og organisering</ktittel>
      <paragraf id="/kapittel/1/paragraf/1" url="https://lovdata.no/lovtidend/forskrift/2017-06-15-811/k1/p1">
        <pverdi>§ 1.</pverdi>
        <ptittel>Formål</ptittel>
        <ledd id="/kapittel/1/paragraf/1/ledd/1">Formålet med forskriften er å sikre rettsstillingen for pasienter og brukere med omfattende tjenestebehov når det gjelder retten til helse- og omsorgstjenester fra kommunen.</ledd>
        <ledd id="/kapittel/1/paragraf/1/ledd/2">Forskriften skal tydeliggjøre hvilke vurderingsmomenter Rakkestad kommune legger til grunn for tildeling av langtidsopphold i sykehjem eller tilsvarende bolig særskilt tilrettelagt for heldøgns tjenester.</ledd>
        <ledd id="/kapittel/1/paragraf/1/ledd/3">Forskriften skal videre tydeliggjøre hvordan Rakkestad kommune skal følge opp personer som står på vurderingsliste til langtidsopphold i sykehjem eller tilsvarende bolig særskilt tilrettelagt for heldøgns tjenester.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/forskrift/2017-06-15-811/k1/p2">
        <pverdi>§ 2.</pverdi>
        <ptittel>Lovgrunnlag for tildeling av bo- og tjenestetilbud</ptittel>
        <ledd id="/kapittel/1/paragraf/2/ledd/1">Hjemmel for tildeling av langtidsopphold og helse- og omsorgstjenester i sykehjem er regulert i lov 2. juli 1999 nr. 63 om pasient- og brukerrettigheter § 2-1a annet ledd og § 2-1e første ledd, jf. lov 24. juni 2011 nr. 30 om kommunale helse- og omsorgstjenester § 3-1 første ledd, § 3-2 første ledd nr. 6 bokstav c og § 3-2a første ledd.</ledd>
        <ledd id="/kapittel/1/paragraf/2/ledd/2">Hjemmel for tildeling av disposisjonsrett til tilsvarende bolig særskilt tilrettelagt for heldøgns tjenester er lov 2. juli 1999 nr. 63 om pasient- og brukerrettigheter § 2-1e første ledd, jf. lov 24. juni 2011 nr. 30 om kommunale helse- og omsorgstjenester § 3-1 første ledd og § 3-2a første ledd.</ledd>
        <ledd id="/kapittel/1/paragraf/2/ledd/3">Hjemmel for tildeling av helse- og omsorgstjenester i bolig som nevnt i første setning er lov 2. juli 1999 nr. 63 om pasient- og brukerrettigheter § 2-1a annet ledd, ev. også § 2-1d, jf. lov 24. juni 2011 nr. 30 om kommunale helse- og omsorgstjenester § 3-1 første ledd, jf. § 3-2 første ledd nr. 6 bokstav a og b, og/eller § 3-2 første ledd nr. 5, ev. også § 3-8.</ledd>
      </paragraf>
      <paragraf id="/kapittel/1/paragraf/3" url="https://lovdata.no/lovtidend/forskrift/2017-06-15-811/k1/p3">
        <pverdi>§ 3.</pverdi>
        <ptittel>Definisjoner</ptittel>
        <ledd id="/kapittel/1/paragraf/3/ledd/1">Med <i>sykehjem</i> menes helseinstitusjon som faller inn under forskrift 16. desember 2011 nr. 1254 om kommunal helse- og omsorgsinstitusjon § 1 bokstav d og e og § 2.</ledd>
        <ledd id="/kapittel/1/paragraf/3/ledd/2">Med <i>langtidsopphold</i> menes opphold på ubestemt tid.</ledd>
        <ledd id="/kapittel/1/paragraf/3/ledd/3">Med <i>tilsvarende bolig særskilt tilrettelagt for heldøgns tjenester</i> menes bolig:
<liste id="/kapittel/1/paragraf/3/ledd/3/liste/a"><lverdi>a)</lverdi><avsnitt id="/kapittel/1/paragraf/3/ledd/3/liste/a/avsnitt/1">der beboernes tjenestebehov vanligvis er så stort at det er sammenlignbart med tjenestebehovet som pasienter eller brukere i sykehjem har,</avsnitt></liste>
<liste id="/kapittel/1/paragraf/3/ledd/3/liste/b"><lverdi>b)</lverdi><avsnitt id="/kapittel/1/paragraf/3/ledd/3/liste/b/avsnitt/1">der det er mulig å gi døgnkontinuerlige tjenester,</avsnitt></liste>
<liste id="/kapittel/1/paragraf/3/ledd/3/liste/c"><lverdi>c)</lverdi><avsnitt id="/kapittel/1/paragraf/3/ledd/3/liste/c/avsnitt/1">der det er mulig å føre tilsyn med pasientene eller brukerne tilsvarende som i sykehjem,</avsnitt></liste>
<liste id="/kapittel/1/paragraf/3/ledd/3/liste/d"><lverdi>d)</lverdi><avsnitt id="/kapittel/1/paragraf/3/ledd/3/liste/d/avsnitt/1">der det er mulig å motta tjenester fra helse- og omsorgspersonell med kompetanse tilsvarende som personellet vanligvis har i sykehjem,</avsnitt></liste>
<liste id="/kapittel/1/paragraf/3/ledd/3/liste/e"><lverdi>e)</lverdi><avsnitt id="/kapittel/1/paragraf/3/ledd/3/liste/e/avsnitt/1">der muligheten for å tilkalle hjelp og responstida før personellet kan komme til boligen er tilsvarende som i sykehjem, og</avsnitt></liste>
<liste id="/kapittel/1/paragraf/3/ledd/3/liste/f"><lverdi>f)</lverdi><avsnitt id="/kapittel/1/paragraf/3/ledd/3/liste/f/avsnitt/1">som kommunen tildeler disposisjonsrett til.</avsnitt></liste></ledd>
        <ledd id="/kapittel/1/paragraf/3/ledd/4">Med <i>vurderingsmomenter</i> menes momenter som inngår i en skjønnsmessig helhetsvurdering av om en pasient eller bruker skal få tildelt et bo- og tjenestetilbud fra kommunen (se § 6).</ledd>
        <ledd id="/kapittel/1/paragraf/3/ledd/5">Med <i>vurderingsliste</i> menes oversikt over personer som ikke fyller vilkåret for umiddelbart å få langtidsopphold i sykehjem eller tilsvarende bolig særskilt tilrettelagt for heldøgns tjenester, men som anses å være best tjent med slikt opphold, og som skal vurderes ved ledighet.</ledd>
      </paragraf>
      <paragraf id="/kapittel/1/paragraf/4" url="https://lovdata.no/lovtidend/forskrift/2017-06-15-811/k1/p4">
        <pverdi>§ 4.</pverdi>
        <ptittel>Virkeområde</ptittel>
        <ledd id="/kapittel/1/paragraf/4/ledd/1">Forskriften gjelder for pasienter og brukere som oppholder seg i Rakkestad kommune, jf. lov 24. juni 2011 nr. 30 § 3-1 første ledd. Forskriften gjelder i tillegg for pasienter og brukere som har konkrete planer om å flytte til kommunen og et så omfattende tjenestebehov at det er nødvendig at bo- og tjenestetilbudet er avklart i forkant for at de skal kunne flytte.</ledd>
        <ledd id="/kapittel/1/paragraf/4/ledd/2">Rakkestad kommune disponerer til enhver tid over et visst antall plasser som er beregnet for langtidsopphold i sykehjem og boliger der det vanligvis gis et tjenestetilbud som er tilsvarende som det som gis i sykehjem, jf. definisjonene i denne forskriften § 3. Denne forskriften gjelder for tildeling av disse plassene og boligene. Hvor mange langtidsplasser i sykehjem og tilsvarende boliger kommunen disponerer over til enhver tid fremgå i kommunens internkontrollsystem/ plassadministrasjon i fagprogrammet Gerica.</ledd>
        <ledd id="/kapittel/1/paragraf/4/ledd/3">I tillegg disponerer kommunen også over ulike typer korttidsplasser i sykehjem og boliger uten heldøgns pleie- og omsorgstjeneste.</ledd>
        <ledd id="/kapittel/1/paragraf/4/ledd/4">Kommunen har plikt til å yte forsvarlige og behovsdekkende helse- og omsorgstjenester uavhengig av pasientens eller brukerens bosituasjon.</ledd>
      </paragraf>
      <paragraf id="/kapittel/1/paragraf/5" url="https://lovdata.no/lovtidend/forskrift/2017-06-15-811/k1/p5">
        <pverdi>§ 5.</pverdi>
        <ptittel>Ansvar og myndighet</ptittel>
        <ledd id="/kapittel/1/paragraf/5/ledd/1">Enkeltvedtak om tildeling av langtidsplass i sykehjem og disposisjonsrett til bolig som denne forskriften omhandler fattes av Rakkestad kommune ved tildelingsutvalg for institusjonsplasser og omsorgsboliger.</ledd>
        <ledd id="/kapittel/1/paragraf/5/ledd/2">Tildelingsutvalg for institusjonsplasser og omsorgsboliger har gjennom enkeltvedtak om bo- og/eller tjenestetilbud instruksjonsmyndighet over tjenesteutførende organisasjonsledd, herunder sykehjem. Instruksjonsmyndigheten gjelder ikke døgnplasser for øyeblikkelig hjelp, jf. forskrift 16. desember 2011 nr. 1254 om kommunal helse- og omsorgsinstitusjon § 1 bokstav e.</ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2017-06-15-811/k2">
      <kverdi>Kapittel 2</kverdi>
      <ktittel>Vurderingsmomenter for tildeling av langtidsopphold og tilsvarende bolig særskilt tilrettelagt for heldøgns tjenester</ktittel>
      <paragraf id="/kapittel/2/paragraf/6" url="https://lovdata.no/lovtidend/forskrift/2017-06-15-811/k2/p6">
        <pverdi>§ 6.</pverdi>
        <ptittel>Momenter som skal inngå i vurderingen av langtidsopphold i sykehjem og tilsvarende bolig særskilt tilrettelagt for heldøgns tjenester og for å få stå på vurderingsliste til slikt bo- og tjenestetilbud</ptittel>
        <ledd id="/kapittel/2/paragraf/6/ledd/1">Om pasient eller bruker får tildelt langtidsopphold i sykehjem eller disposisjonsrett til tilsvarende bolig særskilt tilrettelagt for heldøgns tjenester, og hva slags bo- og tjenestetilbud som i så fall blir tildelt, beror på en helhetsvurdering der blant annet følgende momenter inngår:
<liste id="/kapittel/2/paragraf/6/ledd/1/liste/a"><lverdi>a)</lverdi><avsnitt id="/kapittel/2/paragraf/6/ledd/1/liste/a/avsnitt/1">hvilke typer helse- og omsorgstjenester det er behov for, og hvor omfattende og varig behovet for helse- og omsorgstjenester er,</avsnitt></liste>
<liste id="/kapittel/2/paragraf/6/ledd/1/liste/b"><lverdi>b)</lverdi><avsnitt id="/kapittel/2/paragraf/6/ledd/1/liste/b/avsnitt/1">om det er nødvendig med tjenester, tilsyn eller tilstedeværelse gjennom hele døgnet eller med korte mellomrom,</avsnitt></liste>
<liste id="/kapittel/2/paragraf/6/ledd/1/liste/c"><lverdi>c)</lverdi><avsnitt id="/kapittel/2/paragraf/6/ledd/1/liste/c/avsnitt/1">om pasienten eller brukeren har kognitiv svikt, og i hvilken grad dette får konsekvenser i hverdagen,</avsnitt></liste>
<liste id="/kapittel/2/paragraf/6/ledd/1/liste/d"><lverdi>d)</lverdi><avsnitt id="/kapittel/2/paragraf/6/ledd/1/liste/d/avsnitt/1">pasientens eller brukerens evne til selv å tilkalle hjelp ved behov,</avsnitt></liste>
<liste id="/kapittel/2/paragraf/6/ledd/1/liste/e"><lverdi>e)</lverdi><avsnitt id="/kapittel/2/paragraf/6/ledd/1/liste/e/avsnitt/1">om alternativer til bo- og tjenestetilbud i sykehjem eller tilsvarende bolig er prøvd ut eller vurdert og ikke funnet hensiktsmessig eller forsvarlig, herunder korttidsopphold i sykehjem, (hverdags)rehabiliteringstiltak, helse- og omsorgstjenester i hjemmet, dagtilbud, forebyggende tjenester, tilrettelegging av hjemmet og/eller omgivelsene, hjelpemidler, tekniske løsninger og velferdsteknologi, frivillig bistand fra nærstående og avlastning,</avsnitt></liste>
<liste id="/kapittel/2/paragraf/6/ledd/1/liste/f"><lverdi>f)</lverdi><avsnitt id="/kapittel/2/paragraf/6/ledd/1/liste/f/avsnitt/1">om pasienten eller brukeren uten endring av bosituasjonen risikerer å komme til skade eller å få sin helsetilstand eller funksjonsevne forverret, eventuelt om flytting kan virke skadeforebyggende eller bidra til at vedkommende får mulighet for å forbedre sin helsetilstand eller funksjonsevne,</avsnitt></liste>
<liste id="/kapittel/2/paragraf/6/ledd/1/liste/g"><lverdi>g)</lverdi><avsnitt id="/kapittel/2/paragraf/6/ledd/1/liste/g/avsnitt/1">hensynet til andre personer, herunder om pasienten eller brukeren er til fare for andre, og</avsnitt></liste>
<liste id="/kapittel/2/paragraf/6/ledd/1/liste/h"><lverdi>h)</lverdi><avsnitt id="/kapittel/2/paragraf/6/ledd/1/liste/h/avsnitt/1">om geografiske forhold gjør det uhensiktsmessig og/ eller uforsvarlig å gi tjenester der pasienten eller brukeren bor.</avsnitt></liste></ledd>
        <ledd id="/kapittel/2/paragraf/6/ledd/2">Dersom opphold i sykehjem eller tilsvarende bolig særskilt tilrettelagt for heldøgns tjenester etter en helse- og omsorgsfaglig vurdering er det eneste tilbudet som kan sikre pasienten eller brukeren nødvendige og forsvarlige helse- og omsorgstjenester, skal slikt opphold tildeles umiddelbart. Pasienten eller brukeren kan i slike tilfeller ikke settes på vurderingsliste. For øvrig vil pasienter eller brukere som er best tjent med slikt bo- og tjenestetilbud, settes på vurderingsliste. De som står på vurderingslista vil bli vurdert ved ledighet, og den med størst behov tildeles plass først.</ledd>
        <ledd id="/kapittel/2/paragraf/6/ledd/3">For å få plass i spesialavdeling er det et vilkår at pasienten eller brukeren er i målgruppen for det aktuelle bo- og tjenestetilbudet. For å få plass i skjermet enhet for personer med demens, jf. forskrift 14. november 1988 nr. 932, sykehjemsforskriften, § 2-1 bokstav e og § 4-7, skal en demensdiagnose være stilt. Ved endring i helsesituasjon og funksjonsnivå som tilsier at man ikke kan nyttiggjøre seg plassen, kan det etter en helhetlig vurdering være aktuelt med en overflytting fra skjermet enhet til annen langtidsavdeling på sykehjemmet.</ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/forskrift/2017-06-15-811/k2/p7">
        <pverdi>§ 7.</pverdi>
        <ptittel>Momenter knyttet til pasientens eller brukerens ønsker</ptittel>
        <ledd id="/kapittel/2/paragraf/7/ledd/1">For at saken skal være tilstrekkelig utredet, må det være gjennomført et samarbeidsmøte e.l. med pasienten eller brukeren, nærmeste pårørende og/eller partsrepresentanten med følgende formål:
<liste id="/kapittel/2/paragraf/7/ledd/1/liste/a"><lverdi>a)</lverdi><avsnitt id="/kapittel/2/paragraf/7/ledd/1/liste/a/avsnitt/1">å gi pasienten eller brukeren den informasjon om kommunens tjenester og den veiledning som trengs for at vedkommende skal kunne ivareta sine interesser i saken, herunder informasjon om betaling m.m., jf. denne forskrift § 11 tredje ledd,</avsnitt></liste>
<liste id="/kapittel/2/paragraf/7/ledd/1/liste/b"><lverdi>b)</lverdi><avsnitt id="/kapittel/2/paragraf/7/ledd/1/liste/b/avsnitt/1">å kartlegge pasienten eller brukerens ressurser og behov for helse- og omsorgstjenester, sosial kontakt og opplevd trygghet,</avsnitt></liste>
<liste id="/kapittel/2/paragraf/7/ledd/1/liste/c"><lverdi>c)</lverdi><avsnitt id="/kapittel/2/paragraf/7/ledd/1/liste/c/avsnitt/1">å få vurdert pasientens eller brukerens samtykkekompetanse og eventuelle behov for å få oppnevnt en partsrepresentant,</avsnitt></liste>
<liste id="/kapittel/2/paragraf/7/ledd/1/liste/d"><lverdi>d)</lverdi><avsnitt id="/kapittel/2/paragraf/7/ledd/1/liste/d/avsnitt/1">å få samtykke fra pasienten eller brukeren til å innhente ytterligere opplysninger som er nødvendige for saksutredningen fra andre, og</avsnitt></liste>
<liste id="/kapittel/2/paragraf/7/ledd/1/liste/e"><lverdi>e)</lverdi><avsnitt id="/kapittel/2/paragraf/7/ledd/1/liste/e/avsnitt/1">å få klarhet i hvilke ønsker pasienten eller brukeren har etter at tilstrekkelig informasjon er gitt, herunder om det er pasienten eller brukeren selv eller partsrepresentanten som har gitt uttrykk for disse ønskene.</avsnitt></liste></ledd>
        <ledd id="/kapittel/2/paragraf/7/ledd/2">Pasienten eller brukeren har rett til å velge å la være å ta imot tilbud om langtidsplass i sykehjem, med mindre vilkårene i lov 2. juli 1999 nr. 63 kapittel 4A er oppfylt, og til å la være å ta imot tilbud om å få disposisjonsrett til tilsvarende bolig særskilt tilrettelagt for heldøgns tjenester. Pasienten eller brukeren mister ikke retten til å stå på vurderingsliste ved å takke nei til et tilbud som blir gitt av kommunen.</ledd>
      </paragraf>
      <paragraf id="/kapittel/2/paragraf/8" url="https://lovdata.no/lovtidend/forskrift/2017-06-15-811/k2/p8">
        <pverdi>§ 8.</pverdi>
        <ptittel>Momenter knyttet til saksutredningen</ptittel>
        <ledd id="/kapittel/2/paragraf/8/ledd/1">For at en sak som gjelder tildeling eller avslag på langtidsopphold i sykehjem eller disposisjonsrett til tilsvarende bolig særskilt tilrettelagt for heldøgns tjenester skal anses som tilstrekkelig opplyst, må alle relevante forhold være utredet, herunder:
<liste id="/kapittel/2/paragraf/8/ledd/1/liste/a"><lverdi>a)</lverdi><avsnitt id="/kapittel/2/paragraf/8/ledd/1/liste/a/avsnitt/1">opplysninger om forhold som er nevnt i denne forskrift § 6 første til tredje ledd,</avsnitt></liste>
<liste id="/kapittel/2/paragraf/8/ledd/1/liste/b"><lverdi>b)</lverdi><avsnitt id="/kapittel/2/paragraf/8/ledd/1/liste/b/avsnitt/1">opplysninger fra møte med pasienten eller brukeren og/eller vedkommendes partsrepresentant, jf. denne forskrift § 7,</avsnitt></liste>
<liste id="/kapittel/2/paragraf/8/ledd/1/liste/c"><lverdi>c)</lverdi><avsnitt id="/kapittel/2/paragraf/8/ledd/1/liste/c/avsnitt/1">funn fra kommunens egen kartlegging, herunder IPLOS-kartlegging, og eventuelle resultater fra vurderingsopphold i sykehjem,</avsnitt></liste>
<liste id="/kapittel/2/paragraf/8/ledd/1/liste/d"><lverdi>d)</lverdi><avsnitt id="/kapittel/2/paragraf/8/ledd/1/liste/d/avsnitt/1">opplysninger fra spesialisthelsetjenesten, fastlegen, private tilbydere av helse- og omsorgstjenester og/eller annet helsepersonell, herunder om diagnose, prognose, medisinsk, ernæringsmessig eller annen utredning og behandling og hjelpebehov, eller fra andre deler av den offentlige forvaltningen, og</avsnitt></liste>
<liste id="/kapittel/2/paragraf/8/ledd/1/liste/e"><lverdi>e)</lverdi><avsnitt id="/kapittel/2/paragraf/8/ledd/1/liste/e/avsnitt/1">andre opplysninger.</avsnitt></liste></ledd>
        <ledd id="/kapittel/2/paragraf/8/ledd/2">Dersom saken ikke er tilstrekkelig utredet til at det kan fattes enkeltvedtak om tildeling av langtidsopphold eller disposisjonsrett til tilsvarende bolig, må saken utredes videre inntil det foreligger et forsvarlig beslutningsgrunnlag. I forbindelse med saksutredningen kan det fattes enkeltvedtak om korttidsopphold i sykehjem for vurdering av bistandsbehov.</ledd>
        <ledd id="/kapittel/2/paragraf/8/ledd/3">Kommunen skal forberede og avgjøre saken uten ugrunnet opphold, jf. forvaltningsloven § 11 a. Ser kommunen at saksbehandlingstiden vil strekke seg ut over en måned, følger det av forvaltningsloven § 11 a at kommunen snarest mulig skal sende et foreløpig svar med opplysning om årsaken til at henvendelsen ikke kan behandles tidligere, og når en avgjørelse i saken kan forventes å foreligge.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2017-06-15-811/k3">
      <kverdi>Kapittel 3</kverdi>
      <ktittel>Rett til enkeltvedtak og oppfølging av pasienter eller brukere på vurderingsliste</ktittel>
      <paragraf id="/kapittel/3/paragraf/9" url="https://lovdata.no/lovtidend/forskrift/2017-06-15-811/k3/p9">
        <pverdi>§ 9.</pverdi>
        <ptittel>Rett til enkeltvedtak om helse- og omsorgstjenester</ptittel>
        <ledd id="/kapittel/3/paragraf/9/ledd/1">Pasient eller bruker som i enkeltvedtak får tildelt opphold i sykehjem har rett til at enkeltvedtaket også skal omfatte de helse- og omsorgstjenestene som skal gis under oppholdet. Pasient eller bruker som får tildelt disposisjonsrett til tilsvarende bolig særskilt tilrettelagt for heldøgns tjenester har rett til enkeltvedtak om de helse- og omsorgstjenestene som skal gis etter de reglene som er nevnt i denne forskriften § 2 annet ledd.</ledd>
        <ledd id="/kapittel/3/paragraf/9/ledd/2">Det skal fattes nytt enkeltvedtak ved vesentlige endringer i innholdet eller omfanget av de helse- og omsorgstjenestene som gis i institusjon, som for eksempel flytting fra skjermet avdeling til langtidsavdeling og flytting fra korttidsavdeling til langtidsavdeling.</ledd>
      </paragraf>
      <paragraf id="/kapittel/3/paragraf/10" url="https://lovdata.no/lovtidend/forskrift/2017-06-15-811/k3/p10">
        <pverdi>§ 10.</pverdi>
        <ptittel>Oppfølging av pasienter eller brukere på vurderingslista</ptittel>
        <ledd id="/kapittel/3/paragraf/10/ledd/1">Hovedregelen er at pasienter eller brukere som kan bo hjemme i påvente av langtidsopphold i sykehjem eller tilsvarende bolig særskilt tilrettelagt for heldøgns tjenester, vil få enkeltvedtak med avslag på slik botilbud.</ledd>
        <ledd id="/kapittel/3/paragraf/10/ledd/2">Pasienter eller brukere som etter en konkret og individuell vurdering i medhold av reglene i denne forskriften kapittel 2 er best tjent med langtidsopphold i sykehjem eller tilsvarende bolig særskilt tilrettelagt for heldøgns tjenester, vil få enkeltvedtak om å stå på vurderingsliste for ønsket botilbud. Pasienter eller brukere på vurderingsliste vil få enkeltvedtak om de helse- og omsorgstjenester som skal gis inntil det kan gis ett slikt botilbud. De helse- og omsorgstjenestene som gis i ventetida, skal til enhver tid være forsvarlige og behovsdekkende.</ledd>
        <ledd id="/kapittel/3/paragraf/10/ledd/3">Tildelingsutvalg for institusjonsplasser og omsorgsboliger skal til enhver tid følge med på behovsutviklingen hos de pasientene og brukerne som står på vurderingslista, og skal sørge for at det umiddelbart gis langtidsopphold i sykehjem eller disposisjonsrett til tilsvarende bolig dersom det oppstår en situasjon der det haster for den enkelte pasient eller bruker å få et slikt bo- og tjenestetilbud. Ut over hastesakene tildeles slike bo- og tjenestetilbud til den av pasientene eller brukerne som antas å ha størst behov for det bo- og tjenestetilbudet som har blitt ledig. Pasient eller bruker som har fått enkeltvedtak om å få stå på vurderingsliste, må derfor påregne at pasienter eller brukere med mer presserende eller større behov prioriteres foran dem, og det gjelder ingen tidsfrist for når et bo- og tjenestetilbud som nevnt ovenfor senest skal tilbys.</ledd>
        <ledd id="/kapittel/3/paragraf/10/ledd/4">Pasienter eller brukere som står på vurderingsliste har på forespørsel rett til informasjon om hvor lang tid de må påregne å vente ved å henvende seg til tildelingsutvalg for institusjonsplasser og omsorgsboliger.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2017-06-15-811/k4">
      <kverdi>Kapittel 4</kverdi>
      <ktittel>Betaling, klage og ikrafttredelse</ktittel>
      <paragraf id="/kapittel/4/paragraf/11" url="https://lovdata.no/lovtidend/forskrift/2017-06-15-811/k4/p11">
        <pverdi>§ 11.</pverdi>
        <ptittel>Betaling for bo- og tjenestetilbud</ptittel>
        <ledd id="/kapittel/4/paragraf/11/ledd/1">Egenbetalingen for helse- og omsorgstjenester i sykehjem følger reglene i forskrift 16. desember 2011 nr. 1349 om egenandel for kommunale helse- og omsorgstjenester i institusjon.</ledd>
        <ledd id="/kapittel/4/paragraf/11/ledd/2">Betaling for tilsvarende bolig særskilt tilrettelagt for heldøgns tjenester framgår av kontrakten som inngås om det aktuelle botilbudet.</ledd>
        <ledd id="/kapittel/4/paragraf/11/ledd/3">Egenbetalingen for helse- og omsorgstjenester i slikt botilbud følger reglene i forskrift 16. desember 2011 nr. 1349 om egenandel for kommunale helse- og omsorgstjenester utenfor institusjon.</ledd>
        <ledd id="/kapittel/4/paragraf/11/ledd/4">Den enkelte pasient eller bruker har som et ledd i den informasjonen som skal gis etter denne forskriften § 7 første ledd bokstav a rett til å få et grovt overslag over hva det vil koste å motta helse- og omsorgstjenester i hjemmet, bo- og tjenestetilbud i sykehjem og bo- og tjenestetilbud i tilsvarende bolig særskilt tilrettelagt for heldøgns tjenester.</ledd>
      </paragraf>
      <paragraf id="/kapittel/4/paragraf/12" url="https://lovdata.no/lovtidend/forskrift/2017-06-15-811/k4/p12">
        <pverdi>§ 12.</pverdi>
        <ptittel>Klage</ptittel>
        <ledd id="/kapittel/4/paragraf/12/ledd/1">Ved klage på enkeltvedtak om langtidsopphold i sykehjem eller om å få stå på Vurderingsliste til langtidsopphold i sykehjem og om helse- og omsorgstjenester i eller utenfor sykehjem gjelder bestemmelsene i lov 2. juli 1999 nr. 63 om pasient og brukerrettigheter kapittel 7. Helsedirektoratet er overordnet forvaltningsorgan med adgang til å omgjøre vedtak uten klage, jf. lov 10. februar 1967 om behandlingsmåten i forvaltningssaker § 35.</ledd>
        <ledd id="/kapittel/4/paragraf/12/ledd/2">Ved klage på enkeltvedtak om tildeling av disposisjonsrett til tilsvarende bolig særskilt tilrettelagt for heldøgns tjenester gjelder reglene i lov 10. februar 1967 om behandlingsmåten i forvaltningssaker § 28.</ledd>
      </paragraf>
      <paragraf id="/kapittel/4/paragraf/13" url="https://lovdata.no/lovtidend/forskrift/2017-06-15-811/k4/p13">
        <pverdi>§ 13.</pverdi>
        <ptittel>Ikrafttredelse og revidering av forskriften</ptittel>
        <ledd id="/kapittel/4/paragraf/13/ledd/1">Denne forskriften trer i kraft 1. juli 2017.</ledd>
        <ledd id="/kapittel/4/paragraf/13/ledd/2">Forskriften skal gjennomgås og ved behov revideres når nasjonale kriterier for tildeling av langtidsopphold i sykehjem og disposisjonsrett til tilsvarende bolig særskilt tilrettelagt for heldøgns omsorg er vedtatt. Ved motstrid vil den nasjonale forskriften gå foran denne forskriften.</ledd>
        <avsnitt id="/kapittel/4/paragraf/13/ledd/2/avsnitt/1"/>
      </paragraf>
    </kapittel>
  </tekst>
</dokument>
