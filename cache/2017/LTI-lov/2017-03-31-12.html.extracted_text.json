[
    {
        "tag": "p",
        "class": "marg",
        "html": "Prop.5 L (2016–2017), Innst.172 L (2016–2017), Lovvedtak 54 (2016–2017). Stortingets første og andre gangs behandling hhv. 16. og 21. februar 2017. Fremmet av Arbeids- og sosialdepartementet.",
        "text": "Prop.5 L (2016–2017), Innst.172 L (2016–2017), Lovvedtak 54 (2016–2017). Stortingets første og andre gangs behandling hhv. 16. og 21. februar 2017. Fremmet av Arbeids- og sosialdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).",
        "text": "Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:",
        "text": "I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:"
    },
    {
        "tag": "p",
        "class": "marg",
        "html": "§ 1-7 fjerde ledd og nytt femte ledd skal lyde:",
        "text": "§ 1-7 fjerde ledd og nytt femte ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Departementet kan i forskrift gi regler om hvilke lønns- og arbeidsvilkår i lov eller i medhold av lov som skal gjelde for utsendte arbeidstakere, og nødvendige bestemmelser for å sikre etterlevelse av reglene, herunder bestemmelser om samarbeid med ansvarlige myndigheter i andre EØS-stater, vern og erstatning ved gjengjeldelse fra arbeidsgiver, kriterier for å avgjøre om utsendingen er reell, vederlag for innkvartering og krav til dokumentasjon.</td></tr>",
        "text": "(4) Departementet kan i forskrift gi regler om hvilke lønns- og arbeidsvilkår i lov eller i medhold av lov som skal gjelde for utsendte arbeidstakere, og nødvendige bestemmelser for å sikre etterlevelse av reglene, herunder bestemmelser om samarbeid med ansvarlige myndigheter i andre EØS-stater, vern og erstatning ved gjengjeldelse fra arbeidsgiver, kriterier for å avgjøre om utsendingen er reell, vederlag for innkvartering og krav til dokumentasjon."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(5)</span> I forbindelse med gjensidig samarbeid mellom EØS-stater i samsvar med forskrift gitt med hjemmel i arbeidsmiljøloven § 1-7 fjerde ledd og § 18-11 femte ledd, kan opplysninger gis til ansvarlige myndigheter i en annen EØS-stat uten hinder av lovbestemt taushetsplikt.</td></tr>",
        "text": "(5) I forbindelse med gjensidig samarbeid mellom EØS-stater i samsvar med forskrift gitt med hjemmel i arbeidsmiljøloven § 1-7 fjerde ledd og § 18-11 femte ledd, kan opplysninger gis til ansvarlige myndigheter i en annen EØS-stat uten hinder av lovbestemt taushetsplikt."
    },
    {
        "tag": "p",
        "class": "marg",
        "html": "§ 18-6 første ledd skal lyde:",
        "text": "§ 18-6 første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Arbeidstilsynet gir de pålegg og treffer de enkeltvedtak ellers som er nødvendige for gjennomføringen av bestemmelsene i og i medhold av § 1-7, kapittel 2 til kapittel 11 samt §§ 14-1 a, 14-5 til 14-8, 14-9 første ledd bokstav f andre punktum og første ledd siste punktum, 14-12 andre ledd andre punktum, 14-12 tredje ledd, 14-15 femte ledd, 15-2 og 15-15. Dette gjelder likevel ikke §§ 2-4, 2-5, 10-2 andre til fjerde ledd og § 10-6 tiende ledd.</td></tr>",
        "text": "(1) Arbeidstilsynet gir de pålegg og treffer de enkeltvedtak ellers som er nødvendige for gjennomføringen av bestemmelsene i og i medhold av § 1-7, kapittel 2 til kapittel 11 samt §§ 14-1 a, 14-5 til 14-8, 14-9 første ledd bokstav f andre punktum og første ledd siste punktum, 14-12 andre ledd andre punktum, 14-12 tredje ledd, 14-15 femte ledd, 15-2 og 15-15. Dette gjelder likevel ikke §§ 2-4, 2-5, 10-2 andre til fjerde ledd og § 10-6 tiende ledd."
    },
    {
        "tag": "p",
        "class": "marg",
        "html": "Ny § 18-11 skal lyde:",
        "text": "Ny § 18-11 skal lyde:"
    },
    {
        "tag": "div",
        "class": "paragraf",
        "html": "§ 18-11. <em class=\" \">Gjensidig bistand ved innkreving av og underretning om økonomiske administrative sanksjoner</em>",
        "text": "§ 18-11. Gjensidig bistand ved innkreving av og underretning om økonomiske administrative sanksjoner"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Avgjørelser om økonomiske administrative sanksjoner og bøter ilagt av ansvarlig myndighet eller domstol i annen EØS-stat er bindende i Norge og kan fullbyrdes hvis avgjørelsen gjelder manglende overholdelse av nasjonale regler som gjennomfører EØS-avtalens vedlegg XVIII nr. 30 (direktiv <a data-id=\"eu/31996l0071\" class=\" reference\" href=\"/eu/31996l0071\">96/71/EF</a>) om utsending av arbeidstakere i forbindelse med tjenesteyting, eller direktiv <a data-id=\"eu/32014l0067\" class=\" reference\" href=\"/eu/32014l0067\">2014/67/EU</a> om håndheving av direktiv <a data-id=\"eu/31996l0071\" class=\" reference\" href=\"/eu/31996l0071\">96/71/EF</a> og om endring av forordning <a data-id=\"eu/32012r1024\" class=\" reference\" href=\"/eu/32012r1024\">(EU) nr. 1024/2012</a> om administrativt samarbeid i informasjonssystemet for det indre marked, slik dette er innlemmet i EØS-avtalen, og avgjørelsen ikke kan påklages eller er rettskraftig.</td></tr>",
        "text": "(1) Avgjørelser om økonomiske administrative sanksjoner og bøter ilagt av ansvarlig myndighet eller domstol i annen EØS-stat er bindende i Norge og kan fullbyrdes hvis avgjørelsen gjelder manglende overholdelse av nasjonale regler som gjennomfører EØS-avtalens vedlegg XVIII nr. 30 (direktiv 96/71/EF) om utsending av arbeidstakere i forbindelse med tjenesteyting, eller direktiv 2014/67/EU om håndheving av direktiv 96/71/EF og om endring av forordning (EU) nr. 1024/2012 om administrativt samarbeid i informasjonssystemet for det indre marked, slik dette er innlemmet i EØS-avtalen, og avgjørelsen ikke kan påklages eller er rettskraftig."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Pengekrav som følger av avgjørelse som nevnt i første ledd, kreves inn av Statens innkrevingssentral med mindre departementet bestemmer noe annet.</td></tr>",
        "text": "(2) Pengekrav som følger av avgjørelse som nevnt i første ledd, kreves inn av Statens innkrevingssentral med mindre departementet bestemmer noe annet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Statens innkrevingssentral kan anmode ansvarlige myndigheter i andre EØS-stater om å kreve inn pengekrav som følger av vedtak som nevnt i arbeidsmiljøloven § 18-7 (tvangsmulkt) og § 18-10 (overtredelsesgebyr), og som oppfyller vilkårene i første ledd.</td></tr>",
        "text": "(3) Statens innkrevingssentral kan anmode ansvarlige myndigheter i andre EØS-stater om å kreve inn pengekrav som følger av vedtak som nevnt i arbeidsmiljøloven § 18-7 (tvangsmulkt) og § 18-10 (overtredelsesgebyr), og som oppfyller vilkårene i første ledd."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Pengekrav som kreves inn i medhold av første ledd, tilfaller statskassen. Pengekrav som kreves inn i medhold av tredje ledd, tilfaller den EØS-stat som gjennomfører innkrevingen.</td></tr>",
        "text": "(4) Pengekrav som kreves inn i medhold av første ledd, tilfaller statskassen. Pengekrav som kreves inn i medhold av tredje ledd, tilfaller den EØS-stat som gjennomfører innkrevingen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(5)</span> Departementet kan i forskrift gi nærmere regler om underretning om og fullbyrding av avgjørelser som nevnt i første og tredje ledd.</td></tr>",
        "text": "(5) Departementet kan i forskrift gi nærmere regler om underretning om og fullbyrding av avgjørelser som nevnt i første og tredje ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]