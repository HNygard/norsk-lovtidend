<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2017-05-22-30" type="lt" url="https://lovdata.no/lovtidend/lov/2017-05-22-30">
  <metadata>
    <type>lt</type>
    <base>LT</base>
    <id>LT/lt/2017-05-22-30</id>
    <dato>22.05.2017 nr. 30</dato>
    <dato type="iso">2017-05-22</dato>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Samferdselsdepartementet</departement>
    <endrer type="ref">https://lovdata.no/lov/1991-06-07-24</endrer>
    <rettet/>
    <journalnummer>2017-0369</journalnummer>
  </metadata>
  <tekst>
    <korttittel>Tivoliloven</korttittel>
    <tittel>Lov om fornøyelsesinnretninger (tivoliloven)</tittel>
    <redaksjonell_note>Prop.163 L (2015-2016), Innst.222 L (2016-2017), Lovvedtak 72 (2016-2017). Stortingets første og andre gangs behandling hhv. 3. og 18. april 2017. Fremmet av Samferdselsdepartementet.
<br/></redaksjonell_note>
    <redaksjonell_note>Opphevelse av følgende lov:
<fotnote id="/fotnote/lov">Lov 7. juni 1991 nr. 24 om godkjenning og drift av innretninger til bruk i tivoli og fornøyelsesparker.</fotnote></redaksjonell_note>
    <kapittel type="kapittel" id="/kapittel/1" url="https://lovdata.no/lovtidend/lov/2017-05-22-30/k1">
      <kverdi>Kapittel 1</kverdi>
      <ktittel>Innledende bestemmelser</ktittel>
      <paragraf id="/kapittel/1/paragraf/1" url="https://lovdata.no/lovtidend/lov/2017-05-22-30/k1/p1">
        <pverdi>§ 1.</pverdi>
        <ptittel>Formål</ptittel>
        <ledd id="/kapittel/1/paragraf/1/ledd/1">Loven skal sikre at fornøyelsesinnretninger blir anlagt, bygget, drevet, vedlikeholdt og fjernet slik at innretninger ikke fører til skade på person, eiendom eller miljø.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/lov/2017-05-22-30/k1/p2">
        <pverdi>§ 2.</pverdi>
        <ptittel>Virkeområde</ptittel>
        <ledd id="/kapittel/1/paragraf/2/ledd/1">Loven gjelder den som tilbyr publikum bruk av fornøyelsesinnretninger.</ledd>
        <ledd id="/kapittel/1/paragraf/2/ledd/2">Departementet kan ved forskrift eller enkeltvedtak unnta fornøyelsesinnretninger helt eller delvis fra loven. Enkeltvedtak om unntak for fornøyelsesinnretninger kan ikke påklages.</ledd>
        <ledd id="/kapittel/1/paragraf/2/ledd/3">Loven gjelder for Svalbard og Jan Mayen i den utstrekning Kongen bestemmer.</ledd>
      </paragraf>
      <paragraf id="/kapittel/1/paragraf/3" url="https://lovdata.no/lovtidend/lov/2017-05-22-30/k1/p3">
        <pverdi>§ 3.</pverdi>
        <ptittel>Definisjoner</ptittel>
        <ledd id="/kapittel/1/paragraf/3/ledd/1">I denne loven menes med
<liste id="/kapittel/1/paragraf/3/ledd/1/liste/a"><lverdi>a)</lverdi><avsnitt id="/kapittel/1/paragraf/3/ledd/1/liste/a/avsnitt/1"><i>fornøyelsesinnretning:</i> installasjon til bruk for fornøyelsesformål som innebærer risiko, og som stiller minimale krav til ferdigheter, og hvor brukerne enten bringes i bevegelse eller situasjoner hvor de helt eller delvis ikke har kontroll over egen bevegelse, eller begge deler</avsnitt></liste>
<liste id="/kapittel/1/paragraf/3/ledd/1/liste/b"><lverdi>b)</lverdi><avsnitt id="/kapittel/1/paragraf/3/ledd/1/liste/b/avsnitt/1"><i>virksomhet:</i> foretak, enkeltpersonforetak eller forvaltningsorgan som har driftstillatelse for én eller flere fornøyelsesinnretninger</avsnitt></liste>
<liste id="/kapittel/1/paragraf/3/ledd/1/liste/c"><lverdi>c)</lverdi><avsnitt id="/kapittel/1/paragraf/3/ledd/1/liste/c/avsnitt/1"><i>ulykke:</i> uønsket eller plutselig hendelse eller en bestemt rekke slike hendelser på fornøyelsesinnretning som fører til død eller alvorlig personskade, betydelige materielle skader på eiendom eller på miljø, og andre lignende ulykker</avsnitt></liste>
<liste id="/kapittel/1/paragraf/3/ledd/1/liste/d"><lverdi>d)</lverdi><avsnitt id="/kapittel/1/paragraf/3/ledd/1/liste/d/avsnitt/1"><i>alvorlig hendelse:</i> uønsket hendelse på fornøyelsesinnretning som under andre omstendigheter kunne ha ført til en ulykke</avsnitt></liste>
<liste id="/kapittel/1/paragraf/3/ledd/1/liste/e"><lverdi>e)</lverdi><avsnitt id="/kapittel/1/paragraf/3/ledd/1/liste/e/avsnitt/1"><i>hendelse:</i> enhver annen uønsket hendelse enn en ulykke på fornøyelsesinnretninger, som har sammenheng med driften, og som innvirker på driftssikkerheten.</avsnitt></liste></ledd>
      </paragraf>
      <paragraf id="/kapittel/1/paragraf/4" url="https://lovdata.no/lovtidend/lov/2017-05-22-30/k1/p4">
        <pverdi>§ 4.</pverdi>
        <ptittel>Myndighet etter loven</ptittel>
        <ledd id="/kapittel/1/paragraf/4/ledd/1">Departementet er myndighet etter denne loven.</ledd>
        <ledd id="/kapittel/1/paragraf/4/ledd/2">Departementet kan gi forskrifter om:
<liste id="/kapittel/1/paragraf/4/ledd/2/liste/a"><lverdi>a)</lverdi><avsnitt id="/kapittel/1/paragraf/4/ledd/2/liste/a/avsnitt/1">bestemmelser om definisjon av fornøyelsesinnretning</avsnitt></liste>
<liste id="/kapittel/1/paragraf/4/ledd/2/liste/b"><lverdi>b)</lverdi><avsnitt id="/kapittel/1/paragraf/4/ledd/2/liste/b/avsnitt/1">saksbehandlingsregler til driftstillatelse, herunder om saksbehandlingsfrist og rettsvirkninger av fristoverskridelse, om vilkår for utstedelse og tilbakekall av driftstillatelse, samt om fjerning av fornøyelsesinnretning</avsnitt></liste>
<liste id="/kapittel/1/paragraf/4/ledd/2/liste/c"><lverdi>c)</lverdi><avsnitt id="/kapittel/1/paragraf/4/ledd/2/liste/c/avsnitt/1">tekniske og driftsmessige krav, inkludert krav til bemanning, redningsberedskap, sikkerhetsstyringssystem og erstatnings- og forsikringsplikt samt unntak for krav til sikkerhetsstillelse</avsnitt></liste>
<liste id="/kapittel/1/paragraf/4/ledd/2/liste/d"><lverdi>d)</lverdi><avsnitt id="/kapittel/1/paragraf/4/ledd/2/liste/d/avsnitt/1">godkjenning eller akkreditering av virksomhet som skal utføre oppgaver av sikkerhetsmessig betydning, samt bruk av slik virksomhet</avsnitt></liste>
<liste id="/kapittel/1/paragraf/4/ledd/2/liste/e"><lverdi>e)</lverdi><avsnitt id="/kapittel/1/paragraf/4/ledd/2/liste/e/avsnitt/1">godkjenning eller sertifisering av personell som skal utføre oppgaver av sikkerhetsmessig betydning, samt bruk av slikt personell</avsnitt></liste>
<liste id="/kapittel/1/paragraf/4/ledd/2/liste/f"><lverdi>f)</lverdi><avsnitt id="/kapittel/1/paragraf/4/ledd/2/liste/f/avsnitt/1">universell utforming av byggverk, innretninger og billettsystemer</avsnitt></liste>
<liste id="/kapittel/1/paragraf/4/ledd/2/liste/g"><lverdi>g)</lverdi><avsnitt id="/kapittel/1/paragraf/4/ledd/2/liste/g/avsnitt/1">bruk av personlig verneutstyr</avsnitt></liste>
<liste id="/kapittel/1/paragraf/4/ledd/2/liste/h"><lverdi>h)</lverdi><avsnitt id="/kapittel/1/paragraf/4/ledd/2/liste/h/avsnitt/1">plikt til varsling, rapportering og taushetsplikt, herunder hvilke opplysninger som skal inngå i varslings- og rapporteringsplikten, samt hvordan og til hvem dette skal skje</avsnitt></liste>
<liste id="/kapittel/1/paragraf/4/ledd/2/liste/i"><lverdi>i)</lverdi><avsnitt id="/kapittel/1/paragraf/4/ledd/2/liste/i/avsnitt/1">behandling av personopplysninger</avsnitt></liste>
<liste id="/kapittel/1/paragraf/4/ledd/2/liste/j"><lverdi>j)</lverdi><avsnitt id="/kapittel/1/paragraf/4/ledd/2/liste/j/avsnitt/1">tvangsmulkt og overtredelsesgebyr, inkludert hvordan den skal fastsettes, beregnes og frafalles</avsnitt></liste>
<liste id="/kapittel/1/paragraf/4/ledd/2/liste/k"><lverdi>k)</lverdi><avsnitt id="/kapittel/1/paragraf/4/ledd/2/liste/k/avsnitt/1">gebyr, årsgebyr og sektoravgift</avsnitt></liste>
<liste id="/kapittel/1/paragraf/4/ledd/2/liste/l"><lverdi>l)</lverdi><avsnitt id="/kapittel/1/paragraf/4/ledd/2/liste/l/avsnitt/1">hvem som omfattes av forbudet mot ruspåvirkning og av påbudet om pliktmessig avhold, samt om testing av ruspåvirkning.</avsnitt></liste></ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/lov/2017-05-22-30/k2">
      <kverdi>Kapittel 2</kverdi>
      <ktittel>Tillatelse og krav til virksomheten</ktittel>
      <paragraf id="/kapittel/2/paragraf/5" url="https://lovdata.no/lovtidend/lov/2017-05-22-30/k2/p5">
        <pverdi>§ 5.</pverdi>
        <ptittel>Virksomhetens plikter</ptittel>
        <ledd id="/kapittel/2/paragraf/5/ledd/1">Virksomheten skal drive fornøyelsesinnretningen på en sikker måte og sikre at vilkårene som er satt for fornyelsesinnretningen i eller i medhold av denne loven, er oppfylt.</ledd>
        <ledd id="/kapittel/2/paragraf/5/ledd/2">Virksomheten skal stanse driften dersom hensynet til sikkerheten tilsier det.</ledd>
        <ledd id="/kapittel/2/paragraf/5/ledd/3">I tilfeller hvor den som har driftstillatelse, leier ut innretningen til en leietaker, har leietakeren de samme plikter som innehaveren av driftstillatelsen.</ledd>
      </paragraf>
      <paragraf id="/kapittel/2/paragraf/6" url="https://lovdata.no/lovtidend/lov/2017-05-22-30/k2/p6">
        <pverdi>§ 6.</pverdi>
        <ptittel>Krav om driftstillatelse</ptittel>
        <ledd id="/kapittel/2/paragraf/6/ledd/1">En fornøyelsesinnretning skal ikke tas i bruk før departementet har gitt driftstillatelse.</ledd>
        <ledd id="/kapittel/2/paragraf/6/ledd/2">For søknad om driftstillatelse etter denne loven skal saksbehandlingsfrist være fire uker. Tjenesteloven § 11 andre ledd gjelder ikke for driftstillatelser etter denne loven.</ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/lov/2017-05-22-30/k2/p7">
        <pverdi>§ 7.</pverdi>
        <ptittel>Plikt til sikkerhetsstyringssystem (internkontrollsystem)</ptittel>
        <ledd id="/kapittel/2/paragraf/7/ledd/1">Virksomheten skal etablere et system for å sikre og dokumentere at kravene i eller i medhold av denne loven er oppfylt.</ledd>
      </paragraf>
      <paragraf id="/kapittel/2/paragraf/8" url="https://lovdata.no/lovtidend/lov/2017-05-22-30/k2/p8">
        <pverdi>§ 8.</pverdi>
        <ptittel>Erstatnings- og forsikringsplikt</ptittel>
        <ledd id="/kapittel/2/paragraf/8/ledd/1">Virksomheten er uansett skyld ansvarlig for skade forårsaket av fornøyelsesinnretningen.</ledd>
        <ledd id="/kapittel/2/paragraf/8/ledd/2">Virksomheten skal ha forsikring og sikkerhetsstillelse for erstatningsansvar som kan oppstå på grunn av virksomheten. Manglende sikkerhetsstillelse medfører tilbakekall av driftstillatelsen.</ledd>
        <ledd id="/kapittel/2/paragraf/8/ledd/3">Forsikringsselskapet hvor fornøyelsesinnretningen er forsikret, skal varsle tilsynsmyndigheten om bortfall av sikkerhetsstillelsen.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/lov/2017-05-22-30/k3">
      <kverdi>Kapittel 3</kverdi>
      <ktittel>Varslingsplikt, rapportering og taushetsplikt</ktittel>
      <paragraf id="/kapittel/3/paragraf/9" url="https://lovdata.no/lovtidend/lov/2017-05-22-30/k3/p9">
        <pverdi>§ 9.</pverdi>
        <ptittel>Varslingsplikt</ptittel>
        <ledd id="/kapittel/3/paragraf/9/ledd/1">Virksomheten skal straks varsle politiet om ulykke med ikke ubetydelig personskade.</ledd>
        <ledd id="/kapittel/3/paragraf/9/ledd/2">Virksomheten skal varsle tilsynsmyndigheten om ulykke eller alvorlig hendelse.</ledd>
      </paragraf>
      <paragraf id="/kapittel/3/paragraf/10" url="https://lovdata.no/lovtidend/lov/2017-05-22-30/k3/p10">
        <pverdi>§ 10.</pverdi>
        <ptittel>Rapporteringsplikt</ptittel>
        <ledd id="/kapittel/3/paragraf/10/ledd/1">Virksomheten skal rapportere opplysninger om ulykker, alvorlige hendelser og hendelser til tilsynsmyndigheten.</ledd>
      </paragraf>
      <paragraf id="/kapittel/3/paragraf/11" url="https://lovdata.no/lovtidend/lov/2017-05-22-30/k3/p11">
        <pverdi>§ 11.</pverdi>
        <ptittel>Taushetsplikt</ptittel>
        <ledd id="/kapittel/3/paragraf/11/ledd/1">Enhver som utfører arbeid eller tjeneste for tilsynsmyndigheten, har taushetsplikt etter forvaltningsloven om det de får kjennskap til under utføring av arbeidet eller tjenesten. Forvaltningsloven § 13 b første ledd nr. 6 gjelder likevel ikke.</ledd>
        <ledd id="/kapittel/3/paragraf/11/ledd/2">Personer som nevnt i første ledd har i tillegg taushetsplikt om alle opplysninger som er innrapportert etter § 10. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en ulykke eller hendelse.</ledd>
        <ledd id="/kapittel/3/paragraf/11/ledd/3">Taushetsplikt etter første og andre ledd er ikke til hinder for at opplysningene bringes videre i den grad den som har krav på taushet samtykker, eller dersom opplysningene har statistisk form eller de er alminnelig tilgjengelig andre steder.</ledd>
        <ledd id="/kapittel/3/paragraf/11/ledd/4">Opplysninger som er taushetsbelagt etter andre ledd, kan gis videre til utenlandske og internasjonale myndigheter og organisasjoner når dette følger av internasjonale avtaler som Norge har inngått.</ledd>
        <ledd id="/kapittel/3/paragraf/11/ledd/5">Opplysninger som tilsynsmyndigheten mottar i medhold av § 10, kan ikke brukes som bevis i en senere straffesak mot den som har gitt opplysningene.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/lov/2017-05-22-30/k4">
      <kverdi>Kapittel 4</kverdi>
      <ktittel>Tilsyn. Reaksjoner ved lovbrudd</ktittel>
      <paragraf id="/kapittel/4/paragraf/12" url="https://lovdata.no/lovtidend/lov/2017-05-22-30/k4/p12">
        <pverdi>§ 12.</pverdi>
        <ptittel>Tilsynsmyndighet</ptittel>
        <ledd id="/kapittel/4/paragraf/12/ledd/1">Departementet, eller den departementet delegerer oppgaven til, skal føre tilsyn med at loven med tilhørende forskrifter overholdes (tilsynsmyndigheten).</ledd>
      </paragraf>
      <paragraf id="/kapittel/4/paragraf/13" url="https://lovdata.no/lovtidend/lov/2017-05-22-30/k4/p13">
        <pverdi>§ 13.</pverdi>
        <ptittel>Tilsynsmyndighetens adgang til virksomheten</ptittel>
        <ledd id="/kapittel/4/paragraf/13/ledd/1">Tilsynsmyndigheten skal til enhver tid ha uhindret adgang til ethvert sted som omfattes av loven. En representant for virksomheten har rett til, og kan pålegges, å være tilstede under tilsynet. Tilsynsmyndigheten kan likevel bestemme at representanter for virksomheten ikke skal være til stede ved intervjuer av arbeidstakere, hvis tilstedeværelsen ikke kan skje uten vesentlig ulempe eller hvis formålet med tilsynet kan settes i fare.</ledd>
      </paragraf>
      <paragraf id="/kapittel/4/paragraf/14" url="https://lovdata.no/lovtidend/lov/2017-05-22-30/k4/p14">
        <pverdi>§ 14.</pverdi>
        <ptittel>Opplysningsplikt</ptittel>
        <ledd id="/kapittel/4/paragraf/14/ledd/1">Enhver som er underlagt tilsyn, skal uten hinder av taushetsplikt legge frem opplysninger som tilsynsmyndigheten mener er nødvendige for å kunne utføre tilsynet. Tilsynsmyndigheten kan bestemme i hvilken form opplysningene skal gis.</ledd>
      </paragraf>
      <paragraf id="/kapittel/4/paragraf/15" url="https://lovdata.no/lovtidend/lov/2017-05-22-30/k4/p15">
        <pverdi>§ 15.</pverdi>
        <ptittel>Pålegg om korrigerende tiltak</ptittel>
        <ledd id="/kapittel/4/paragraf/15/ledd/1">Ved forhold i strid med bestemmelser gitt i eller i medhold av denne loven, kan tilsynet gi pålegg om korrigerende tiltak. Ved utferdigelsen av pålegg skal det settes en frist for oppfyllelse. Samtidig med utferdigelsen av pålegg kan det fastsettes tvangsmulkt.</ledd>
      </paragraf>
      <paragraf id="/kapittel/4/paragraf/16" url="https://lovdata.no/lovtidend/lov/2017-05-22-30/k4/p16">
        <pverdi>§ 16.</pverdi>
        <ptittel>Pålegg om øyeblikkelig stans eller opphør av bruk</ptittel>
        <ledd id="/kapittel/4/paragraf/16/ledd/1">Tilsynsmyndigheten kan pålegge øyeblikkelig stans av driften helt eller delvis eller opphør av bruk med øyeblikkelig virkning dersom det avdekkes forhold som kan medføre fare for helse, miljø eller sikkerhet. Slikt pålegg kan gis uten forhåndsvarsel. Om nødvendig kan tilsynsmyndigheten kreve bistand av politiet for gjennomføring av pålegg om stans eller opphør av bruk.</ledd>
      </paragraf>
      <paragraf id="/kapittel/4/paragraf/17" url="https://lovdata.no/lovtidend/lov/2017-05-22-30/k4/p17">
        <pverdi>§ 17.</pverdi>
        <ptittel>Tilbakekall av tillatelse</ptittel>
        <ledd id="/kapittel/4/paragraf/17/ledd/1">Tilsynsmyndigheten kan trekke tilbake driftstillatelse ved brudd på vilkår eller krav som er satt for fornøyelsesinnretningen.</ledd>
        <ledd id="/kapittel/4/paragraf/17/ledd/2">Tilsynsmyndigheten skal trekke tilbake driftstillatelsen dersom virksomheten går konkurs.</ledd>
        <ledd id="/kapittel/4/paragraf/17/ledd/3">Tilbakekall av driftstillatelse gjelder inntil virksomheten ved ny søknad kan dokumentere at det forhold som forårsaket tilbakekallet er rettet, og vilkårene for driftstillatelse for øvrig er oppfylt.</ledd>
      </paragraf>
      <paragraf id="/kapittel/4/paragraf/18" url="https://lovdata.no/lovtidend/lov/2017-05-22-30/k4/p18">
        <pverdi>§ 18.</pverdi>
        <ptittel>Tvangsmulkt</ptittel>
        <ledd id="/kapittel/4/paragraf/18/ledd/1">Tilsynsmyndigheten kan fastsette en tvangsmulkt dersom et pålegg ikke er oppfylt innen den fastsatte fristen. Tvangsmulkten kan varsles i pålegget. Tvangsmulkten starter når den fastsatte fristen er utløpt og løper fram til pålegget er oppfylt.</ledd>
        <ledd id="/kapittel/4/paragraf/18/ledd/2">Tvangsmulktens størrelse skal beregnes ut fra hvor viktig det er at pålegget blir gjennomført og hvilke kostnader det vil ha.</ledd>
        <ledd id="/kapittel/4/paragraf/18/ledd/3">Tvangsmulkt påløper ikke dersom etterlevelse blir umulig og årsaken til dette ikke ligger hos den ansvarlige.</ledd>
        <ledd id="/kapittel/4/paragraf/18/ledd/4">Tilsynsmyndigheten kan i særlige tilfeller redusere eller frafalle påløpt tvangsmulkt.</ledd>
        <ledd id="/kapittel/4/paragraf/18/ledd/5">Tvangsmulkt er tvangsgrunnlag for utlegg.</ledd>
      </paragraf>
      <paragraf id="/kapittel/4/paragraf/19" url="https://lovdata.no/lovtidend/lov/2017-05-22-30/k4/p19">
        <pverdi>§ 19.</pverdi>
        <ptittel>Overtredelsesgebyr</ptittel>
        <ledd id="/kapittel/4/paragraf/19/ledd/1">Tilsynsmyndigheten kan ilegge overtredelsesgebyr til en virksomhet som overtrer bestemmelser gitt i eller i medhold av denne loven.</ledd>
        <ledd id="/kapittel/4/paragraf/19/ledd/2">Når tilsynsmyndigheten skal avgjøre om et overtredelsesgebyr skal ilegges, og når sanksjonen skal utmåles, skal den særlig legge vekt på disse forholdene:
<liste id="/kapittel/4/paragraf/19/ledd/2/liste/a"><lverdi>a)</lverdi><avsnitt id="/kapittel/4/paragraf/19/ledd/2/liste/a/avsnitt/1">overtredelsens grovhet og omfang</avsnitt></liste>
<liste id="/kapittel/4/paragraf/19/ledd/2/liste/b"><lverdi>b)</lverdi><avsnitt id="/kapittel/4/paragraf/19/ledd/2/liste/b/avsnitt/1">om overtrederen kunne forebygget overtredelsen ved retningslinjer, instruksjon, opplæring, kontroll eller andre tiltak</avsnitt></liste>
<liste id="/kapittel/4/paragraf/19/ledd/2/liste/c"><lverdi>c)</lverdi><avsnitt id="/kapittel/4/paragraf/19/ledd/2/liste/c/avsnitt/1">om overtredelsen er gjentatt</avsnitt></liste>
<liste id="/kapittel/4/paragraf/19/ledd/2/liste/d"><lverdi>d)</lverdi><avsnitt id="/kapittel/4/paragraf/19/ledd/2/liste/d/avsnitt/1">om overtrederen har eller kunne oppnådd noen fordel ved overtredelsen</avsnitt></liste>
<liste id="/kapittel/4/paragraf/19/ledd/2/liste/e"><lverdi>e)</lverdi><avsnitt id="/kapittel/4/paragraf/19/ledd/2/liste/e/avsnitt/1">overtrederens økonomiske evne.</avsnitt></liste></ledd>
        <ledd id="/kapittel/4/paragraf/19/ledd/3">Overtredelsesgebyret tilfaller statskassen.</ledd>
      </paragraf>
      <paragraf id="/kapittel/4/paragraf/20" url="https://lovdata.no/lovtidend/lov/2017-05-22-30/k4/p20">
        <pverdi>§ 20.</pverdi>
        <ptittel>Straff</ptittel>
        <ledd id="/kapittel/4/paragraf/20/ledd/1">Den som forsettlig eller uaktsomt bryter bestemmelser i eller i medhold av denne loven, straffes med bøter hvis forholdet ikke går under en strengere straffebestemmelse.</ledd>
        <ledd id="/kapittel/4/paragraf/20/ledd/2">Den som uaktsomt eller forsettlig overtrer forbudet i § 21, straffes med bøter eller fengsel i inntil ett år.</ledd>
      </paragraf>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/lov/2017-05-22-30/k5">
      <kverdi>Kapittel 5</kverdi>
      <ktittel>Pliktavhold og testing av ruspåvirkning</ktittel>
      <paragraf id="/kapittel/5/paragraf/21" url="https://lovdata.no/lovtidend/lov/2017-05-22-30/k5/p21">
        <pverdi>§ 21.</pverdi>
        <ptittel>Pliktavhold</ptittel>
        <ledd id="/kapittel/5/paragraf/21/ledd/1">Personell med oppgaver som kan påvirke sikkerheten for fornøyelsesinnretningen, må ikke bruke alkohol eller andre berusende eller bedøvende midler i tjenestetiden.</ledd>
        <ledd id="/kapittel/5/paragraf/21/ledd/2">Tjenestetiden omfatter tidsrommet fra den tid da personell i henhold til sine tjenesteplikter påbegynner sitt arbeid, og til det avsluttes. Forbudet gjelder også i et tidsrom av åtte timer før tjenestetiden begynner.</ledd>
      </paragraf>
      <paragraf id="/kapittel/5/paragraf/22" url="https://lovdata.no/lovtidend/lov/2017-05-22-30/k5/p22">
        <pverdi>§ 22.</pverdi>
        <ptittel>Testing av ruspåvirkning</ptittel>
        <ledd id="/kapittel/5/paragraf/22/ledd/1">Politiet kan ta alkotest (foreløpig blåseprøve) og foreløpig test av om en person er påvirket av annet berusende eller bedøvende middel når det er grunn til å tro at personen har overtrådt bestemmelsene i § 21, eller personen med eller uten skyld er innblandet i en ulykke eller alvorlig hendelse eller det blir krevd som ledd i kontroll med virksomheten.</ledd>
        <ledd id="/kapittel/5/paragraf/22/ledd/2">Dersom testresultatet eller andre forhold gir grunn til å tro at bestemmelsene i § 21 er overtrådt, kan politiet foreta særskilt undersøkelse av om det forekommer tegn og symptomer på ruspåvirkning, og fremstille personen for utåndingsprøve, blodprøve, spyttprøve og klinisk legeundersøkelse for å søke å fastslå påvirkningen. Slik fremstilling skal i alminnelighet finne sted når personen nekter å medvirke til alkotest eller foreløpig test av om personen er påvirket av annet berusende eller bedøvende middel. Utåndingsprøve tas av politiet. Blodprøve og spyttprøve kan tas av lege, sykepleier, helsesekretær eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller andre særlige grunner taler for det.</ledd>
      </paragraf>
    </kapittel>
    <kapittel type="kapittel" id="/kapittel/6" url="https://lovdata.no/lovtidend/lov/2017-05-22-30/k6">
      <kverdi>Kapittel 6</kverdi>
      <ktittel>Andre bestemmelser</ktittel>
      <paragraf id="/kapittel/6/paragraf/23" url="https://lovdata.no/lovtidend/lov/2017-05-22-30/k6/p23">
        <pverdi>§ 23.</pverdi>
        <ptittel>Gebyr og avgift</ptittel>
        <ledd id="/kapittel/6/paragraf/23/ledd/1">Departementet kan kreve gebyrer for å behandle søknader om å få eller opprettholde tillatelser o.l. i eller i medhold av denne loven, og for tilsyn som gjennomføres for å sikre at loven eller vedtak i medhold av loven blir fulgt. Gebyrene settes slik at de samlet ikke overstiger tilsynsmyndighetens kostnader med saksbehandlingen eller tilsynet.</ledd>
        <ledd id="/kapittel/6/paragraf/23/ledd/2">Departementet kan kreve gebyr som skal dekke kostnader knyttet til godkjenning av virksomhet etter § 4 andre ledd bokstav d) og godkjenning eller sertifisering av personell etter § 4 andre ledd bokstav e).</ledd>
        <ledd id="/kapittel/6/paragraf/23/ledd/3">Gebyret er tvangsgrunnlag for utlegg.</ledd>
        <ledd id="/kapittel/6/paragraf/23/ledd/4">Departementet kan fastsette en generell sektoravgift som skal dekke tilsynskostnadene til tilsynsmyndigheten dersom det ikke anses hensiktsmessig å pålegge den enkelte virksomhet gebyr direkte.</ledd>
      </paragraf>
      <paragraf id="/kapittel/6/paragraf/24" url="https://lovdata.no/lovtidend/lov/2017-05-22-30/k6/p24">
        <pverdi>§ 24.</pverdi>
        <ptittel>Fjerning av fornøyelsesinnretning</ptittel>
        <ledd id="/kapittel/6/paragraf/24/ledd/1">Fornøyelsesinnretninger som ikke lenger er i drift, skal fjernes.</ledd>
        <ledd id="/kapittel/6/paragraf/24/ledd/2">Virksomheten som har eller hadde den siste driftstillatelsen for fornøyelsesinnretningen, er ansvarlig for fjerningen.</ledd>
        <ledd id="/kapittel/6/paragraf/24/ledd/3">Departementet kan fjerne fornøyelsesinnretningen for virksomhetens regning og risiko hvis den ikke er fjernet innen en fastsatt frist. Utgiftene til fjerning er tvangsgrunnlag for utlegg.</ledd>
      </paragraf>
    </kapittel>
    <kapittel type="kapittel" id="/kapittel/7" url="https://lovdata.no/lovtidend/lov/2017-05-22-30/k7">
      <kverdi>Kapittel 7</kverdi>
      <ktittel>Avsluttende bestemmelser</ktittel>
      <paragraf id="/kapittel/7/paragraf/25" url="https://lovdata.no/lovtidend/lov/2017-05-22-30/k7/p25">
        <pverdi>§ 25.</pverdi>
        <ptittel>Ikrafttredelse</ptittel>
        <ledd id="/kapittel/7/paragraf/25/ledd/1">Loven gjelder fra den tid Kongen bestemmer.</ledd>
      </paragraf>
      <paragraf id="/kapittel/7/paragraf/26" url="https://lovdata.no/lovtidend/lov/2017-05-22-30/k7/p26">
        <pverdi>§ 26.</pverdi>
        <ptittel>Opphevelse av andre lover</ptittel>
        <ledd id="/kapittel/7/paragraf/26/ledd/1">Fra det tidspunktet loven trer i kraft, oppheves lov 7. juni 1991 nr. 24 om godkjenning og drift av innretninger til bruk i tivoli og fornøyelsesparker.</ledd>
      </paragraf>
      <paragraf id="/kapittel/7/paragraf/27" url="https://lovdata.no/lovtidend/lov/2017-05-22-30/k7/p27">
        <pverdi>§ 27.</pverdi>
        <ptittel>Overgangsbestemmelser</ptittel>
        <ledd id="/kapittel/7/paragraf/27/ledd/1">Forskrifter og vedtak gitt i medhold av bestemmelser i lov 7. juni 1991 nr. 24 om godkjenning og drift av innretninger til bruk i tivoli og fornøyelsesparker, gjelder i den utstrekning de ikke strider mot bestemmelser i eller i medhold av denne loven.</ledd>
      </paragraf>
    </kapittel>
  </tekst>
</dokument>
