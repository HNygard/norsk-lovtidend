<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2017-06-21-96" type="lt" url="https://lovdata.no/lovtidend/lov/2017-06-21-96">
  <metadata>
    <type>lt</type>
    <base>LT</base>
    <id>LT/lt/2017-06-21-96</id>
    <dato>21.06.2017 nr. 96</dato>
    <dato type="iso">2017-06-21</dato>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Kommunal- og moderniseringsdepartementet</departement>
    <endrer type="ref">https://lovdata.no/lov/2009-05-29-30</endrer>
    <rettet/>
    <journalnummer>2017-0605</journalnummer>
  </metadata>
  <tekst>
    <korttittel>Endringslov til husbankloven</korttittel>
    <tittel>Lov om endringar i husbankloven (handsaming av personopplysningar)</tittel>
    <redaksjonell_note>Prop.118 L (2016-2017), Innst.423 L (2016-2017), Lovvedtak 116 (2016-2017). Stortingets første og andre gongs behandling hv. 12. og 15. juni 2017. Fremja av Kommunal- og moderniseringsdepartementet.
<br/></redaksjonell_note>
    <redaksjonell_note>Endringar i følgjande lov:
<fotnote id="/fotnote/lov">Lov 29. mai 2009 nr. 30 om Husbanken.</fotnote></redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/lov/2017-06-21-96/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 29. mai 2009 nr. 30 om Husbanken vert det gjort slike endringar:
<br/></ledd>
      <ledd id="/kapittel/i/ledd/2">§ 4 fjerde ledd blir oppheva.
<br/></ledd>
      <ledd id="/kapittel/i/ledd/3">Ny § 10 skal lyde:</ledd>
      <avsnitt id="/kapittel/i/ledd/3/avsnitt/1">§ 10. <i>Innhenting og handsaming av personopplysningar i samband med tilskot og lån</i></avsnitt>
      <ledd id="/kapittel/i/ledd/4">Når det er naudsynt for sakshandsaminga, kan Husbanken og kommunane utan hinder av teieplikt henta inn og handsama
<liste id="/kapittel/i/ledd/4/liste/a"><lverdi>a)</lverdi><avsnitt id="/kapittel/i/ledd/4/liste/a/avsnitt/1">opplysningar om namn, adresse, telefonnummer, e-postadresse, kundenummer og reservasjonsstatus for digital post, kontonummer, målform og fødselsnummer</avsnitt></liste>
<liste id="/kapittel/i/ledd/4/liste/b"><lverdi>b)</lverdi><avsnitt id="/kapittel/i/ledd/4/liste/b/avsnitt/1">opplysningar om eventuell verje og den rettslege handleevna til søkjaren i økonomiske tilhøve</avsnitt></liste>
<liste id="/kapittel/i/ledd/4/liste/c"><lverdi>c)</lverdi><avsnitt id="/kapittel/i/ledd/4/liste/c/avsnitt/1">opplysningar om inntekt, formue, skatt og gjeld, medrekna opplysningar om inntekt frå Arbeids- og velferdsetaten</avsnitt></liste>
<liste id="/kapittel/i/ledd/4/liste/d"><lverdi>d)</lverdi><avsnitt id="/kapittel/i/ledd/4/liste/d/avsnitt/1">andre opplysningar om økonomiske tilhøve</avsnitt></liste>
<liste id="/kapittel/i/ledd/4/liste/e"><lverdi>e)</lverdi><avsnitt id="/kapittel/i/ledd/4/liste/e/avsnitt/1">opplysningar om offentlege ytingar</avsnitt></liste>
<liste id="/kapittel/i/ledd/4/liste/f"><lverdi>f)</lverdi><avsnitt id="/kapittel/i/ledd/4/liste/f/avsnitt/1">opplysningar om arbeidstilhøve</avsnitt></liste>
<liste id="/kapittel/i/ledd/4/liste/g"><lverdi>g)</lverdi><avsnitt id="/kapittel/i/ledd/4/liste/g/avsnitt/1">opplysningar om opphaldsløyve og opphaldsrett, og bakgrunnen for gjevne løyve og rettar</avsnitt></liste>
<liste id="/kapittel/i/ledd/4/liste/h"><lverdi>h)</lverdi><avsnitt id="/kapittel/i/ledd/4/liste/h/avsnitt/1">opplysningar om bustad, butilhøve og sosiale tilhøve</avsnitt></liste>
<liste id="/kapittel/i/ledd/4/liste/i"><lverdi>i)</lverdi><avsnitt id="/kapittel/i/ledd/4/liste/i/avsnitt/1">opplysningar om utdanninga til søkjaren.</avsnitt></liste></ledd>
      <ledd id="/kapittel/i/ledd/5">Opplysningane som er nemnde i fyrste leddet, kan òg verta henta inn og handsama dersom dei er naudsynte for å forvalta løyvde tilskot og lån.</ledd>
      <ledd id="/kapittel/i/ledd/6">Opplysningane kan verta henta inn frå søkjaren sjølv, folkeregisteret, kontakt- og reservasjonsregisteret, arbeidsgjevar- og arbeidstakarregisteret, skattestyresmaktene, Kartverket, arbeidsgjevarar, utdanningsinstitusjonar, forsikringsselskap, eigedomsmeklarar, finansinstitusjonar, selskap som tilbyr kredittvurderingar, båtregister, Arbeids- og velferdsetaten og anna offentleg styresmakt. Søkjaren skal likevel ha rett til å velja å skaffa opplysningar frå arbeidsgjevar og bank sjølv. Opplysningar om sosiale tilhøve kan berre hentast inn frå søkjaren sjølv.</ledd>
      <ledd id="/kapittel/i/ledd/7">Når det er naudsynt for sakshandsaminga, kan søkjaren eller andre som opplysingane gjeld, verta bedne om å samtykkja til at det vert henta inn helseopplysningar frå helsepersonell.</ledd>
      <ledd id="/kapittel/i/ledd/8">Husbanken eller kommunen skal opplysa den som blir pålagd å gje frå seg opplysningar, om føremålet med å henta inn opplysningane, om heimelen for å henta inn opplysningane og om retten til å klaga, jf. forvaltningsloven § 14. Husbanken eller kommunen skal på søknadstidspunktet opplysa søkjaren og eventuelle husstandsmedlemmer om kva kjelder opplysningane vert henta frå, kva dei skal verta brukte til, og om retten til å gjennomføra etterfølgjande kontrollar.</ledd>
      <ledd id="/kapittel/i/ledd/9">Opplysningane som er nemnde i fyrste leddet, skal verta gjevne utan godtgjersle.</ledd>
      <ledd id="/kapittel/i/ledd/10">Tilgangen til å henta inn og handsama opplysningar etter denne føresegna gjeld også naudsynte opplysningar om ektefellen eller sambuaren til søkjaren, og heimebuande born eller andre husstandsmedlemmer.</ledd>
      <ledd id="/kapittel/i/ledd/11">Departementet kan fastsetja nærare føresegner om den tilgangen Husbanken og kommunane har til å henta inn og handsama personopplysningar.
<br/></ledd>
      <ledd id="/kapittel/i/ledd/12">Ny § 11 skal lyde:</ledd>
      <avsnitt id="/kapittel/i/ledd/12/avsnitt/1">§ 11. <i>Kontroll av personopplysningar ved mistanke om utbetalingar på urettkome grunnlag</i></avsnitt>
      <ledd id="/kapittel/i/ledd/13">Husbanken og kommunane kan påleggja søkjaren å gje opplysningar når det er rimeleg grunn til å undersøkja om det har skjedd utbetalingar på urettkome grunnlag.</ledd>
      <ledd id="/kapittel/i/ledd/14">Husbanken og kommunen kan henta inn oppdaterte opplysningar og kontrollera opplysningane som er nemnde i § 10 når det er rimeleg grunn til å undersøkja om det har skjedd utbetalingar på urettkome grunnlag. Husbanken og kommunen kan òg henta inn naudsynte opplysningar om helseforhold utan samtykke frå søkjaren. Søkjaren har likevel rett til å velja å skaffa opplysningar frå helsepersonell sjølv. Opplysningane som er nemnde i dette leddet, skal verta gjevne utan hinder av teieplikt. Husbanken fastset, etter drøftingar med dei aktuelle organisasjonane, godtgjersle for helsepersonell som vert pålagt å gje opplysningar.</ledd>
      <ledd id="/kapittel/i/ledd/15">Husbanken og kommunane skal opplysa søkjarar og andre personar som er nemnde i § 10, om kva opplysningar som er henta inn, frå kven og med kva føremål og utfall. Dersom det er naudsynt for å oppnå kontrollføremålet, kan slik informasjon verta utsett til etter at kontrollen er gjennomført.
<br/></ledd>
      <ledd id="/kapittel/i/ledd/16">Ny § 12 skal lyde:</ledd>
      <avsnitt id="/kapittel/i/ledd/16/avsnitt/1">§ 12. <i>Handsaming av personopplysningar for statistikk, analyse, forsking og retting av feil</i></avsnitt>
      <ledd id="/kapittel/i/ledd/17">Husbanken kan handsama dei opplysningane som er nemnde i § 10, når det er naudsynt for å utarbeida statistikk og analysar, men berre dersom ein ikkje kan oppnå føremålet ved å bruka anonymiserte opplysningar. Det same gjeld for kommunane, som kan gje opplysningane til Husbanken.</ledd>
      <ledd id="/kapittel/i/ledd/18">Husbanken kan lagra dei opplysningane som er nemnde i § 10, for seinare bruk i forsking. Departementet kan gje nærare føresegner om utlevering av personopplysningar frå Husbanken til bruk i forsking i samsvar med forvaltningsloven § 13 d.</ledd>
      <ledd id="/kapittel/i/ledd/19">Husbanken kan handsama dei personopplysningane som er nemnde i § 10, når det er naudsynt for å testa, søkja etter feil og retta feil i dei digitale sakshandsamingssystema til Husbanken, men berre dersom ein ikkje kan oppnå føremålet ved å bruka anonymiserte opplysningar. Departementet kan gje nærare føresegner om handsaming av personopplysningar i samband med testing, søking etter feil og retting av feil.
<br/>
<marg niv="1" id="/kapittel/i/ledd/19/marg/1">Noverande § 10 blir ny § 13.</marg></ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2017-06-21-96/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Lova gjeld frå den tida Kongen fastset.</ledd>
    </kapittel>
  </tekst>
</dokument>
