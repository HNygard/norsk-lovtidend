<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2017-06-16-68" type="lt" url="https://lovdata.no/lovtidend/lov/2017-06-16-68">
  <metadata>
    <type>lt</type>
    <base>LT</base>
    <id>LT/lt/2017-06-16-68</id>
    <dato>16.06.2017 nr. 68</dato>
    <dato type="iso">2017-06-16</dato>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Kulturdepartementet</departement>
    <endrer type="ref">https://lovdata.no/lov/1992-12-04-127</endrer>
    <rettet/>
    <journalnummer>2017-0572</journalnummer>
  </metadata>
  <tekst>
    <korttittel>Endringslov til kringkastingsloven</korttittel>
    <tittel>Lov om endringer i kringkastingsloven (reklame og sponsing mv.)</tittel>
    <redaksjonell_note>Prop.102 L (2016-2017), Innst.363 L (2016-2017), Lovvedtak 101 (2016-2017). Stortingets første og andre gangs behandling hhv. 7. og 12. juni 2017. Fremmet av Kulturdepartementet.
<br/></redaksjonell_note>
    <redaksjonell_note>Endringer i følgende lov:
<fotnote id="/fotnote/lov">Lov 4. desember 1992 nr. 127 om kringkasting og audiovisuelle bestillingstjenester (kringkastingsloven).</fotnote></redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/lov/2017-06-16-68/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 4. desember 1992 nr. 127 om kringkasting og audiovisuelle bestillingstjenester gjøres følgende endringer:
<br/></ledd>
      <ledd id="/kapittel/i/ledd/2">§ 3-1 skal lyde:</ledd>
      <avsnitt id="/kapittel/i/ledd/2/avsnitt/1">§ 3-1. <i>Varighet, innhold</i></avsnitt>
      <ledd id="/kapittel/i/ledd/3">Det kan ikke sendes reklameinnslag i tilknytning til barneprogram eller reklameinnslag som særlig er rettet mot barn i kringkasting eller audiovisuelle bestillingstjenester.</ledd>
      <ledd id="/kapittel/i/ledd/4">Kringkastere kan ikke sende reklame for livssyn eller politiske budskap i fjernsyn. Dette gjelder også tekstfjernsyn.</ledd>
      <ledd id="/kapittel/i/ledd/5">Kongen kan gi regler om utsending av, innholdet i, omfanget av og tilsynet med reklamesendinger.</ledd>
      <ledd id="/kapittel/i/ledd/6">Meldinger fra kringkasteren i forbindelse med egne programmer og tilleggsprodukter direkte avledet av disse programmene skal ikke regnes med i varigheten av reklametiden etter første ledd. Det samme gjelder meldinger om offentlige tjenester og vederlagsfrie innslag om veldedige formål.</ledd>
      <ledd id="/kapittel/i/ledd/7">Kongen kan i forskrift gi nærmere regler om varigheten av meldinger og innslag etter fjerde ledd samt om forbud mot å avbryte program for å sende andre meldinger eller utdrag av andre program.
<br/></ledd>
      <ledd id="/kapittel/i/ledd/8">§ 3-2 første ledd nytt annet punktum skal lyde:</ledd>
      <ledd id="/kapittel/i/ledd/9">Denne bestemmelsen er ikke til hinder for at reklameinnslag i fjernsyn atskilles fra den ordinære programvirksomhet ved hjelp av delt skjerm.
<br/></ledd>
      <ledd id="/kapittel/i/ledd/10">§ 3-4 skal lyde:</ledd>
      <avsnitt id="/kapittel/i/ledd/10/avsnitt/1">§ 3-4. <i>Sponsing i kringkasting og audiovisuelle bestillingstjenester</i></avsnitt>
      <ledd id="/kapittel/i/ledd/11">Dersom et program er sponset, skal det opplyses om dette på en tydelig måte. Opplysninger om sponsor skal gis ved inn- eller utannonseringen av programmet. I tillegg kan opplysninger om sponsor gis i løpet av et sponset program, herunder i sponsede enkeltinnslag. Opplysninger om sponsor kan gis i form av sponsors navn, varemerke, logo, produkt eller tjeneste.</ledd>
      <ledd id="/kapittel/i/ledd/12">Med sponsing menes ethvert bidrag til produksjon eller sending av program fra en fysisk eller juridisk person som selv ikke tilbyr programmet eller er engasjert i produksjonen, med sikte på å fremme sponsors navn, varemerke, omdømme, virksomhet, produkt eller tjeneste.</ledd>
      <ledd id="/kapittel/i/ledd/13">Innhold og presentasjonsform i sponsede program må være slik at tjenestetilbyderens redaksjonelle integritet opprettholdes fullt ut.</ledd>
      <ledd id="/kapittel/i/ledd/14">Sponsede program skal ikke oppmuntre til kjøp eller leie av sponsors eller tredje parts produkt eller tjenester, herunder ved å inneholde spesielle salgsfremmende henvisninger til slike produkt eller tjenester.</ledd>
      <ledd id="/kapittel/i/ledd/15">Nyhets- og aktualitetsprogrammer kan ikke sponses.</ledd>
      <ledd id="/kapittel/i/ledd/16">Programmer i kringkasting eller audiovisuelle bestillingstjenester kan ikke sponses av fysiske eller juridiske personer hvis hovedaktivitet er å produsere, selge eller leie ut produkt eller tjenester det er forbudt å reklamere for etter norsk lov eller regler gitt i medhold av norsk lov. Politiske partiorganisasjoner kan ikke sponse programmer.</ledd>
      <ledd id="/kapittel/i/ledd/17">Kongen gir i forskrift nærmere regler om sponsing av kringkastingsprogrammer og audiovisuelle bestillingstjenester, herunder regler om sponsing i Norsk rikskringkasting AS.
<br/></ledd>
      <ledd id="/kapittel/i/ledd/18">§ 3-5 oppheves.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2017-06-16-68/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Loven gjelder fra den tid Kongen bestemmer.</ledd>
    </kapittel>
  </tekst>
</dokument>
