[
    {
        "tag": "p",
        "class": "marg",
        "html": "<a data-id=\"forarbeid/prop-118-l-201617\" class=\" reference\" href=\"/forarbeid/prop-118-l-201617\">Prop.118 L (2016–2017)</a>, <a data-id=\"forarbeid/inns-423-l-201617\" class=\" reference\" href=\"/forarbeid/inns-423-l-201617\">Innst.423 L (2016–2017)</a>, <a data-id=\"forarbeid/lovvedtak-116-201617\" class=\" reference\" href=\"/forarbeid/lovvedtak-116-201617\">Lovvedtak 116 (2016–2017)</a>. Stortingets første og andre gongs behandling hv. 12. og 15. juni 2017. Fremja av Kommunal- og moderniseringsdepartementet.",
        "text": "Prop.118 L (2016–2017), Innst.423 L (2016–2017), Lovvedtak 116 (2016–2017). Stortingets første og andre gongs behandling hv. 12. og 15. juni 2017. Fremja av Kommunal- og moderniseringsdepartementet."
    },
    {
        "tag": "p",
        "class": "marg",
        "html": "Endringar i følgjande lov:",
        "text": "Endringar i følgjande lov:"
    },
    {
        "tag": "p",
        "class": "avsnitt",
        "html": "<a data-id=\"lov/2009-05-29-30\" class=\" reference\" href=\"/lov/2009-05-29-30\">Lov 29. mai 2009 nr. 30</a> om Husbanken.",
        "text": "Lov 29. mai 2009 nr. 30 om Husbanken."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2009-05-29-30\" class=\" reference\" href=\"/lov/2009-05-29-30\">lov 29. mai 2009 nr. 30</a> om Husbanken vert det gjort slike endringar:",
        "text": "I lov 29. mai 2009 nr. 30 om Husbanken vert det gjort slike endringar:"
    },
    {
        "tag": "p",
        "class": "marg",
        "html": "§ 4 fjerde ledd blir oppheva.",
        "text": "§ 4 fjerde ledd blir oppheva."
    },
    {
        "tag": "p",
        "class": "marg",
        "html": "Ny § 10 skal lyde:",
        "text": "Ny § 10 skal lyde:"
    },
    {
        "tag": "div",
        "class": "paragraf",
        "html": "§ 10. <em class=\" \">Innhenting og handsaming av personopplysningar i samband med tilskot og lån</em>",
        "text": "§ 10. Innhenting og handsaming av personopplysningar i samband med tilskot og lån"
    },
    {
        "tag": "p",
        "class": "avsnitt",
        "html": "Når det er naudsynt for sakshandsaminga, kan Husbanken og kommunane utan hinder av teieplikt henta inn og handsama",
        "text": "Når det er naudsynt for sakshandsaminga, kan Husbanken og kommunane utan hinder av teieplikt henta inn og handsama"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">opplysningar om namn, adresse, telefonnummer, e-postadresse, kundenummer og reservasjonsstatus for digital post, kontonummer, målform og fødselsnummer</td></tr>",
        "text": "a)\topplysningar om namn, adresse, telefonnummer, e-postadresse, kundenummer og reservasjonsstatus for digital post, kontonummer, målform og fødselsnummer"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">opplysningar om eventuell verje og den rettslege handleevna til søkjaren i økonomiske tilhøve</td></tr>",
        "text": "b)\topplysningar om eventuell verje og den rettslege handleevna til søkjaren i økonomiske tilhøve"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">opplysningar om inntekt, formue, skatt og gjeld, medrekna opplysningar om inntekt frå Arbeids- og velferdsetaten</td></tr>",
        "text": "c)\topplysningar om inntekt, formue, skatt og gjeld, medrekna opplysningar om inntekt frå Arbeids- og velferdsetaten"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">andre opplysningar om økonomiske tilhøve</td></tr>",
        "text": "d)\tandre opplysningar om økonomiske tilhøve"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">opplysningar om offentlege ytingar</td></tr>",
        "text": "e)\topplysningar om offentlege ytingar"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)\t</td><td class=\" morTableVerticalAlignTop morTableAlignLeft\">opplysningar om arbeidstilhøve</td></tr>",
        "text": "f)\topplysningar om arbeidstilhøve"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">g)\t</td><td class=\" morTableVerticalAlignTop morTableAlignLeft\">opplysningar om opphaldsløyve og opphaldsrett, og bakgrunnen for gjevne løyve og rettar</td></tr>",
        "text": "g)\topplysningar om opphaldsløyve og opphaldsrett, og bakgrunnen for gjevne løyve og rettar"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">h)\t</td><td class=\" morTableVerticalAlignTop morTableAlignLeft\">opplysningar om bustad, butilhøve og sosiale tilhøve</td></tr>",
        "text": "h)\topplysningar om bustad, butilhøve og sosiale tilhøve"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">i)\t</td><td class=\" morTableVerticalAlignTop morTableAlignLeft\">opplysningar om utdanninga til søkjaren.</td></tr>",
        "text": "i)\topplysningar om utdanninga til søkjaren."
    },
    {
        "tag": "p",
        "class": "avsnitt",
        "html": "Opplysningane som er nemnde i fyrste leddet, kan òg verta henta inn og handsama dersom dei er naudsynte for å forvalta løyvde tilskot og lån.",
        "text": "Opplysningane som er nemnde i fyrste leddet, kan òg verta henta inn og handsama dersom dei er naudsynte for å forvalta løyvde tilskot og lån."
    },
    {
        "tag": "p",
        "class": "avsnitt",
        "html": "Opplysningane kan verta henta inn frå søkjaren sjølv, folkeregisteret, kontakt- og reservasjonsregisteret, arbeidsgjevar- og arbeidstakarregisteret, skattestyresmaktene, Kartverket, arbeidsgjevarar, utdanningsinstitusjonar, forsikringsselskap, eigedomsmeklarar, finansinstitusjonar, selskap som tilbyr kredittvurderingar, båtregister, Arbeids- og velferdsetaten og anna offentleg styresmakt. Søkjaren skal likevel ha rett til å velja å skaffa opplysningar frå arbeidsgjevar og bank sjølv. Opplysningar om sosiale tilhøve kan berre hentast inn frå søkjaren sjølv.",
        "text": "Opplysningane kan verta henta inn frå søkjaren sjølv, folkeregisteret, kontakt- og reservasjonsregisteret, arbeidsgjevar- og arbeidstakarregisteret, skattestyresmaktene, Kartverket, arbeidsgjevarar, utdanningsinstitusjonar, forsikringsselskap, eigedomsmeklarar, finansinstitusjonar, selskap som tilbyr kredittvurderingar, båtregister, Arbeids- og velferdsetaten og anna offentleg styresmakt. Søkjaren skal likevel ha rett til å velja å skaffa opplysningar frå arbeidsgjevar og bank sjølv. Opplysningar om sosiale tilhøve kan berre hentast inn frå søkjaren sjølv."
    },
    {
        "tag": "p",
        "class": "avsnitt",
        "html": "Når det er naudsynt for sakshandsaminga, kan søkjaren eller andre som opplysingane gjeld, verta bedne om å samtykkja til at det vert henta inn helseopplysningar frå helsepersonell.",
        "text": "Når det er naudsynt for sakshandsaminga, kan søkjaren eller andre som opplysingane gjeld, verta bedne om å samtykkja til at det vert henta inn helseopplysningar frå helsepersonell."
    },
    {
        "tag": "p",
        "class": "avsnitt",
        "html": "Husbanken eller kommunen skal opplysa den som blir pålagd å gje frå seg opplysningar, om føremålet med å henta inn opplysningane, om heimelen for å henta inn opplysningane og om retten til å klaga, jf. <a data-id=\"lov/1967-02-10/§14\" class=\" reference\" href=\"/lov/1967-02-10/%C2%A714\">forvaltningsloven § 14</a>. Husbanken eller kommunen skal på søknadstidspunktet opplysa søkjaren og eventuelle husstandsmedlemmer om kva kjelder opplysningane vert henta frå, kva dei skal verta brukte til, og om retten til å gjennomføra etterfølgjande kontrollar.",
        "text": "Husbanken eller kommunen skal opplysa den som blir pålagd å gje frå seg opplysningar, om føremålet med å henta inn opplysningane, om heimelen for å henta inn opplysningane og om retten til å klaga, jf. forvaltningsloven § 14. Husbanken eller kommunen skal på søknadstidspunktet opplysa søkjaren og eventuelle husstandsmedlemmer om kva kjelder opplysningane vert henta frå, kva dei skal verta brukte til, og om retten til å gjennomføra etterfølgjande kontrollar."
    },
    {
        "tag": "p",
        "class": "avsnitt",
        "html": "Opplysningane som er nemnde i fyrste leddet, skal verta gjevne utan godtgjersle.",
        "text": "Opplysningane som er nemnde i fyrste leddet, skal verta gjevne utan godtgjersle."
    },
    {
        "tag": "p",
        "class": "avsnitt",
        "html": "Tilgangen til å henta inn og handsama opplysningar etter denne føresegna gjeld også naudsynte opplysningar om ektefellen eller sambuaren til søkjaren, og heimebuande born eller andre husstandsmedlemmer.",
        "text": "Tilgangen til å henta inn og handsama opplysningar etter denne føresegna gjeld også naudsynte opplysningar om ektefellen eller sambuaren til søkjaren, og heimebuande born eller andre husstandsmedlemmer."
    },
    {
        "tag": "p",
        "class": "avsnitt",
        "html": "Departementet kan fastsetja nærare føresegner om den tilgangen Husbanken og kommunane har til å henta inn og handsama personopplysningar.",
        "text": "Departementet kan fastsetja nærare føresegner om den tilgangen Husbanken og kommunane har til å henta inn og handsama personopplysningar."
    },
    {
        "tag": "p",
        "class": "marg",
        "html": "Ny § 11 skal lyde:",
        "text": "Ny § 11 skal lyde:"
    },
    {
        "tag": "div",
        "class": "paragraf",
        "html": "§ 11. <em class=\" \">Kontroll av personopplysningar ved mistanke om utbetalingar på urettkome grunnlag</em>",
        "text": "§ 11. Kontroll av personopplysningar ved mistanke om utbetalingar på urettkome grunnlag"
    },
    {
        "tag": "p",
        "class": "avsnitt",
        "html": "Husbanken og kommunane kan påleggja søkjaren å gje opplysningar når det er rimeleg grunn til å undersøkja om det har skjedd utbetalingar på urettkome grunnlag.",
        "text": "Husbanken og kommunane kan påleggja søkjaren å gje opplysningar når det er rimeleg grunn til å undersøkja om det har skjedd utbetalingar på urettkome grunnlag."
    },
    {
        "tag": "p",
        "class": "avsnitt",
        "html": "Husbanken og kommunen kan henta inn oppdaterte opplysningar og kontrollera opplysningane som er nemnde i § 10 når det er rimeleg grunn til å undersøkja om det har skjedd utbetalingar på urettkome grunnlag. Husbanken og kommunen kan òg henta inn naudsynte opplysningar om helseforhold utan samtykke frå søkjaren. Søkjaren har likevel rett til å velja å skaffa opplysningar frå helsepersonell sjølv. Opplysningane som er nemnde i dette leddet, skal verta gjevne utan hinder av teieplikt. Husbanken fastset, etter drøftingar med dei aktuelle organisasjonane, godtgjersle for helsepersonell som vert pålagt å gje opplysningar.",
        "text": "Husbanken og kommunen kan henta inn oppdaterte opplysningar og kontrollera opplysningane som er nemnde i § 10 når det er rimeleg grunn til å undersøkja om det har skjedd utbetalingar på urettkome grunnlag. Husbanken og kommunen kan òg henta inn naudsynte opplysningar om helseforhold utan samtykke frå søkjaren. Søkjaren har likevel rett til å velja å skaffa opplysningar frå helsepersonell sjølv. Opplysningane som er nemnde i dette leddet, skal verta gjevne utan hinder av teieplikt. Husbanken fastset, etter drøftingar med dei aktuelle organisasjonane, godtgjersle for helsepersonell som vert pålagt å gje opplysningar."
    },
    {
        "tag": "p",
        "class": "avsnitt",
        "html": "Husbanken og kommunane skal opplysa søkjarar og andre personar som er nemnde i § 10, om kva opplysningar som er henta inn, frå kven og med kva føremål og utfall. Dersom det er naudsynt for å oppnå kontrollføremålet, kan slik informasjon verta utsett til etter at kontrollen er gjennomført.",
        "text": "Husbanken og kommunane skal opplysa søkjarar og andre personar som er nemnde i § 10, om kva opplysningar som er henta inn, frå kven og med kva føremål og utfall. Dersom det er naudsynt for å oppnå kontrollføremålet, kan slik informasjon verta utsett til etter at kontrollen er gjennomført."
    },
    {
        "tag": "p",
        "class": "marg",
        "html": "Ny § 12 skal lyde:",
        "text": "Ny § 12 skal lyde:"
    },
    {
        "tag": "div",
        "class": "paragraf",
        "html": "§ 12. <em class=\" \">Handsaming av personopplysningar for statistikk, analyse, forsking og retting av feil</em>",
        "text": "§ 12. Handsaming av personopplysningar for statistikk, analyse, forsking og retting av feil"
    },
    {
        "tag": "p",
        "class": "avsnitt",
        "html": "Husbanken kan handsama dei opplysningane som er nemnde i § 10, når det er naudsynt for å utarbeida statistikk og analysar, men berre dersom ein ikkje kan oppnå føremålet ved å bruka anonymiserte opplysningar. Det same gjeld for kommunane, som kan gje opplysningane til Husbanken.",
        "text": "Husbanken kan handsama dei opplysningane som er nemnde i § 10, når det er naudsynt for å utarbeida statistikk og analysar, men berre dersom ein ikkje kan oppnå føremålet ved å bruka anonymiserte opplysningar. Det same gjeld for kommunane, som kan gje opplysningane til Husbanken."
    },
    {
        "tag": "p",
        "class": "avsnitt",
        "html": "Husbanken kan lagra dei opplysningane som er nemnde i § 10, for seinare bruk i forsking. Departementet kan gje nærare føresegner om utlevering av personopplysningar frå Husbanken til bruk i forsking i samsvar med <a data-id=\"lov/1967-02-10/§13d\" class=\" reference\" href=\"/lov/1967-02-10/%C2%A713d\">forvaltningsloven § 13 d</a>.",
        "text": "Husbanken kan lagra dei opplysningane som er nemnde i § 10, for seinare bruk i forsking. Departementet kan gje nærare føresegner om utlevering av personopplysningar frå Husbanken til bruk i forsking i samsvar med forvaltningsloven § 13 d."
    },
    {
        "tag": "p",
        "class": "avsnitt",
        "html": "Husbanken kan handsama dei personopplysningane som er nemnde i § 10, når det er naudsynt for å testa, søkja etter feil og retta feil i dei digitale sakshandsamingssystema til Husbanken, men berre dersom ein ikkje kan oppnå føremålet ved å bruka anonymiserte opplysningar. Departementet kan gje nærare føresegner om handsaming av personopplysningar i samband med testing, søking etter feil og retting av feil.",
        "text": "Husbanken kan handsama dei personopplysningane som er nemnde i § 10, når det er naudsynt for å testa, søkja etter feil og retta feil i dei digitale sakshandsamingssystema til Husbanken, men berre dersom ein ikkje kan oppnå føremålet ved å bruka anonymiserte opplysningar. Departementet kan gje nærare føresegner om handsaming av personopplysningar i samband med testing, søking etter feil og retting av feil."
    },
    {
        "tag": "p",
        "class": "marg",
        "html": "Noverande § 10 blir ny § 13.",
        "text": "Noverande § 10 blir ny § 13."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Lova gjeld frå den tida Kongen fastset.",
        "text": "Lova gjeld frå den tida Kongen fastset."
    }
]