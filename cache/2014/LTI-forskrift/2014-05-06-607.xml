<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2014-05-06-607" type="lt" url="https://lovdata.no/lovtidend/forskrift/2014-05-06-607">
  <metadata>
    <type>lt</type>
    <base>LT</base>
    <id>LT/lt/2014-05-06-607</id>
    <dato>06.05.2014 nr. 607</dato>
    <dato type="iso">2014-05-06</dato>
    <publisert>I 2014 hefte 6 s 889</publisert>
    <ikraft>01.01.2015</ikraft>
    <ikraft type="iso">2015-01-01</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-2013-06-21-75-§17">L21.06.2013 nr. 75 § 17</ref>, <ref id="lov-2013-06-21-75-§18">§ 18</ref>, <ref id="lov-2013-06-21-75-§19">§ 19</ref>, <ref id="lov-2008-06-06-37-§39">L06.06.2008 nr. 37 § 39</ref>, <ref id="lov-2008-06-06-37-§40">§ 40</ref>, <ref id="lov-2008-06-06-37-§41">§ 41</ref>, <ref id="lov-2008-06-06-37-§43">§ 43</ref>, <ref id="lov-2008-06-06-37-§48">§ 48</ref></hjemmel>
    <endrer type="ref">https://lovdata.no/for/2003-01-22-57</endrer>
    <endrer type="ref">https://lovdata.no/for/1995-11-13-884</endrer>
    <rettet/>
    <journalnummer>2014-0374</journalnummer>
  </metadata>
  <tekst>
    <korttittel>Forskrift om landings- og sluttseddel</korttittel>
    <korttittel>3 Forskrift om landings- og sluttseddel (Nr. 607)</korttittel>
    <tittel>Forskrift om landings- og sluttseddel</tittel>
    <marg niv="1" id="/marg/1"><b>Hjemmel:</b> Fastsatt av Nærings- og fiskeridepartementet 6. mai 2014 med hjemmel i lov 21. juni 2013 nr. 75 om førstehandsomsetning av viltlevande marine ressursar (fiskesalslagslova) § 17, § 18 og § 19 og lov 6. juni 2008 nr. 37 om forvaltning av viltlevande marine ressursar (havressurslova) § 39, § 40, § 41, § 43 og § 48.</marg>
    <paragraf id="/paragraf/1" url="https://lovdata.no/lovtidend/forskrift/2014-05-06-607/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med forskriften er å sikre en bærekraftig forvaltning av de viltlevende marine ressurser gjennom registrering av opplysninger om fangsten til bruk ved ressurskontroll, kvotekontroll og for statistikkformål.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2014-05-06-607/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder ved landing og omsetning av fisk fra norske fartøy uansett hvor de befinner seg og fra utenlandske fartøy som befinner seg i norsk sjøterritorium og indre farvann, i områder opprettet etter lov 17. desember 1976 nr. 91 om Norges økonomiske sone § 1 og § 5.</ledd>
      <ledd id="/paragraf/2/ledd/2">Forskriften omfatter enhver som lander, mottar, kjøper, selger, oppbevarer, transporterer, omlaster, leverer og produserer fisk. Forskriften gjelder også for salgslagene.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2014-05-06-607/p3">
      <pverdi>§ 3.</pverdi>
      <ptittel>Definisjoner</ptittel>
      <ledd id="/paragraf/3/ledd/1">Med <i>fisk</i> menes viltlevende marine ressurser samt produkter herav, med unntak av anadrome laksefisk.</ledd>
      <ledd id="/paragraf/3/ledd/2">Med <i>landing</i> menes alle tilfeller der fisk losses fra fiskefartøy, herunder omlasting og lossing av fisk fra fartøy som transporterer omlastet fisk, samt opptak av fisk fra lås og steng. Umiddelbar sløying av bunnfisk inngår som en del av landingen.</ledd>
      <ledd id="/paragraf/3/ledd/3">Med <i>omsetning</i> menes omsetningen av fisk i første hånd, slik den til enhver tid er regulert i eller i medhold av lov 21. juni 2013 nr. 75 om førstehandsomsetning av viltlevande marine ressursar.</ledd>
      <ledd id="/paragraf/3/ledd/4">Med <i>den som lander</i> menes den ansvarshavende om bord på fartøyet som lander fisken.</ledd>
      <ledd id="/paragraf/3/ledd/5">Med <i>mottaker</i> menes enhver som mottar fisk.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2014-05-06-607/p4">
      <pverdi>§ 4.</pverdi>
      <ptittel>Forhåndsmelding om landing</ptittel>
      <ledd id="/paragraf/4/ledd/1">Fiskeridirektoratets regionkontor kan pålegge mottaker en plikt til å sende forhåndsmelding med opplysninger om fartøy, ankomststed, tidspunkt for ankomst, art, produkttilstand og kvantum når dette er nødvendig av kontrollhensyn. Pålegg kan bare gis for landinger fra fartøy som ikke er underlagt regler gitt med hjemmel i havressurslova om plikt til å sende forhåndsmelding om landing.</ledd>
      <ledd id="/paragraf/4/ledd/2">Pålegg kan gis for inntil to måneder om gangen. Det er ikke tillatt å starte lossing før det er gått minst to timer fra meldingen ble sendt, med mindre Fiskeridirektoratets regionkontor gir tillatelse.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2014-05-06-607/p5">
      <pverdi>§ 5.</pverdi>
      <ptittel>Veieplikt</ptittel>
      <ledd id="/paragraf/5/ledd/1">Mottaker og den som lander skal fortløpende veie all fisk ved landing. Den som lander er ansvarlig for at all fisk veies ved landing i utlandet eller til utenlandsk fartøy utenfor territorialfarvannet.</ledd>
      <ledd id="/paragraf/5/ledd/2">Pelagisk fanget fisk til konsum skal veies på automatisk vekt før sortering og/eller pakking. Fisk fra slike landinger som ikke anvendes til konsum skal veies igjen umiddelbart etter utsortering.</ledd>
      <ledd id="/paragraf/5/ledd/3">Ved landing av levende fisk fra fiskefartøyet til restitusjonsmerd eller for bekjempelse av lakselus i akvakulturanlegg, kan vekten fastsettes som antall fisk i landingen multiplisert med gjennomsnittsvekten til et representativt utvalg. Dette gjelder ikke for skalldyr og bløtdyr.</ledd>
      <ledd id="/paragraf/5/ledd/4">Ved landing av industrireker i isblokk påføres vekten av isblokken på landingsseddel. Reell produktvekt av alle arter påføres sluttseddel etter endt prøvetaking.</ledd>
      <ledd id="/paragraf/5/ledd/5">Fiskeridirektoratet kan i særlige tilfeller gi dispensasjon fra bestemmelsene om veiing av fisk.</ledd>
      <ledd id="/paragraf/5/ledd/6">Det kan dispenseres fra bestemmelsene i første og andre ledd ved landing på steder der det ikke finnes registrerte kjøpere i første hånd. Ved vurderingen av om det skal gis dispensasjon skal det blant annet legges vekt på de lokale værforholdene, om fartøyet må passere utsatte områder og gangtid fra fiskefeltet til nærmeste mottak. Landingsseddel skal følge fangsten frem til neste mottaker. Det skal oppgis estimert vekt på landingsseddelen samt opplysninger som nevnt i § 9 og § 11, med unntak av vektavlesning og nøyaktig kvantum i kilogram. Fiskeridirektoratet kan sette vilkår for dispensasjoner.</ledd>
      <ledd id="/paragraf/5/ledd/7">Fiskeridirektoratet kan gi dispensasjon fra bestemmelsene i første ledd ved opptak fra lås og steng.</ledd>
      <ledd id="/paragraf/5/ledd/8">Fiskeridirektoratet kan gi dispensasjon fra bestemmelsene i andre ledd, første punktum. Det skal ved slik dispensasjon legges avgjørende vekt på mengden fisk som landes og antall landinger hvert kalenderår, samt kostnadenes omfang i forbindelse med anskaffelse av slikt utstyr.</ledd>
      <ledd id="/paragraf/5/ledd/9">Fiskeridirektoratet kan delegere sin kompetanse til å innvilge dispensasjon etter femte, sjette og syvende ledd til Fiskeridirektoratets regionkontor.</ledd>
      <ledd id="/paragraf/5/ledd/10">Fiskeridirektoratets regionkontor kan gi midlertidig dispensasjon fra bestemmelsene i første og andre ledd dersom det oppstår tekniske feil.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2014-05-06-607/p6">
      <pverdi>§ 6.</pverdi>
      <ptittel>Krav til vekt, plassering, avlesningsmulighet og adgang</ptittel>
      <ledd id="/paragraf/6/ledd/1">Mottaker skal ha vekt egnet til bruk ved landing av fisk plassert i mottaksområdet og den som lander skal ha uhindret og umiddelbar adgang. Display eller annen tydelig avlesningsmulighet skal være plassert i eller ved vekten og veid kvantum skal kunne avleses fortløpende og direkte. Vekten skal også til enhver tid være godkjent i henhold til regler gitt i eller i medhold av lov 26. januar 2007 nr. 4 om målenheter, måling og normaltid.</ledd>
      <ledd id="/paragraf/6/ledd/2">Automatisk vekt skal ha mer enn ett telleverk, hvor det ene skal være en totalteller som løper kontinuerlig og som ikke kan nullstilles uten å bryte forseglinger. Totaltelleren skal vise minimum 8 siffer uten desimaler med en minste deling på maksimalt 1 kilo.</ledd>
      <ledd id="/paragraf/6/ledd/3">Ved bruk av automatiske vekter skal all tilførsel av fisk til vekten stoppe automatisk dersom indikatoren ikke er i stand til å registrere kvantum på grunn av registrerbare feil. Tilsvarende gjelder også dersom automatisk vekt som benyttes til veiing av pelagisk fanget fisk til konsum ikke tareres ved oppstart og jevnlig under bruk.</ledd>
      <ledd id="/paragraf/6/ledd/4">Automatisk vekt som benyttes til veiing av pelagisk fanget fisk til konsum og industriformål skal ha slavedisplay. Fra styrehuset på fartøyet skal veid kvantum fortløpende kunne avleses.</ledd>
      <ledd id="/paragraf/6/ledd/5">Det er forbudt å ha faste innretninger som kan benyttes til å transportere fisk utenom vekten, samt å ha innretninger plassert før eller i forbindelse med vekten som kan være egnet til å påvirke veiingen. Det skal ikke foretas endringer i styresystemer som kan være egnet til å påvirke veiingen eller funksjoner beskrevet i tredje ledd.</ledd>
      <ledd id="/paragraf/6/ledd/6">Ved brudd på reglene kan Fiskeridirektoratets regionkontor forby bruk av vekten.</ledd>
      <ledd id="/paragraf/6/ledd/7">Fiskeridirektoratet kan gi dispensasjon fra bestemmelsene i første til fjerde ledd. Det skal ved slik dispensasjon legges avgjørende vekt på mengden fisk som landes og antall landinger hvert kalenderår, samt kostnadenes omfang i forbindelse med anskaffelse av slikt utstyr.</ledd>
      <ledd id="/paragraf/6/ledd/8">Fiskeridirektoratets regionkontor kan gi midlertidig dispensasjon fra bestemmelsene i andre og fjerde ledd hvis det oppstår tekniske feil.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2014-05-06-607/p7">
      <pverdi>§ 7.</pverdi>
      <ptittel>Utarbeidelse av landings- og sluttsedlene</ptittel>
      <ledd id="/paragraf/7/ledd/1">Salgslaget skal utarbeide landingsseddel og sluttseddel. Hver enkelt seddel skal identifiseres med et unikt nummer. Fiskeridirektoratet skal godkjenne sedlene. Det enkelte salgslag kan kreve at opplysninger av betydning for dets oppgaver tas inn på seddelen.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2014-05-06-607/p8">
      <pverdi>§ 8.</pverdi>
      <ptittel>Utfylling av landings- og sluttseddel</ptittel>
      <ledd id="/paragraf/8/ledd/1">Mottaker skal umiddelbart etter at landing er fullført fylle ut en landingsseddel med landingsopplysninger fastsatt i § 9, § 10 og § 11. På landingsseddel for fisk som er omsatt tidligere skal entydig henvisning til alle sluttsedlene oppgis. Seddelen skal undertegnes av mottaker eller dennes representant og den som lander før denne forlater mottaksstedet, og begge er ansvarlig for at opplysningene er korrekte.</ledd>
      <ledd id="/paragraf/8/ledd/2">Kjøper skal umiddelbart etter at landing er fullført der omsetning skjer samtidig, fylle ut sluttseddel som inneholder både landings- og omsetningsopplysninger fastsatt i § 9, § 10, § 11 og § 13. Seddelen skal undertegnes av kjøper eller dennes representant og den som lander før denne forlater mottaksstedet, og begge er ansvarlig for at opplysningene er korrekte.</ledd>
      <ledd id="/paragraf/8/ledd/3">Fiskeridirektoratet kan gi dispensasjon slik at den som lander umiddelbart etter landingen er fullført, selv kan fylle ut og undertegne sluttseddel som inneholder landingsopplysningene. Det skal legges avgjørende vekt på mengden fisk som landes på mottaksstedet og antall landinger hvert kalenderår, samt omfanget av kostnadene mottaker vil få dersom mottaksstedet skal bemannes utenfor vanlig åpningstid. Kjøper eller dennes representant skal ved slike landinger umiddelbart etter ankomst til mottaksstedet, fylle ut og undertegne sluttseddel som inneholder omsetningsopplysningene.</ledd>
      <ledd id="/paragraf/8/ledd/4">Kjøper skal umiddelbart etter omsetning som skjer etter at landing har funnet sted, fylle ut sluttseddel som inneholder både landings- og omsetningsopplysningene fastsatt i § 9, § 10, § 11 og § 13 og entydig henvisning til landingssedlene for hver varelinje. Seddelen skal undertegnes av kjøper eller denne representant, og den som har landet. Salgslaget kan fylle ut sluttseddel på kjøperens vegne og gi dispensasjon fra kravet om underskrift fra den som har landet.</ledd>
      <ledd id="/paragraf/8/ledd/5">Den som lander er ved landing i utlandet eller til utenlandske fartøy ansvarlig for at landings- eller sluttseddel blir fylt ut. Den som lander skal undertegne seddelen før mottaksstedet forlates.</ledd>
      <ledd id="/paragraf/8/ledd/6">Innføring av nye rutiner ved bruk av elektronisk signatur skal godkjennes av Fiskeridirektoratet.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2014-05-06-607/p9">
      <pverdi>§ 9.</pverdi>
      <ptittel>Opplysninger om den som lander</ptittel>
      <ledd id="/paragraf/9/ledd/1">Den som lander skal oppgi foretakets navn, organisasjonsnummer, fartøynavn, registreringsmerke, radiokallesignal, flaggstat og ansvarshavendes navn. Utenlandske aktører oppgir i stedet for organisasjonsnummer et ID-nummer som er tildelt dem av salgslaget.</ledd>
      <ledd id="/paragraf/9/ledd/2">Det skal oppgis om fartøyet er det som fisken er høstet med eller om det er et transport-, kjøpe-, produksjonsfartøy eller annet fartøy.</ledd>
      <ledd id="/paragraf/9/ledd/3">Fødselsnummer skal oppgis dersom den som lander ikke kan identifiseres med et organisasjonsnummer eller salgslagets ID-nummer.</ledd>
      <ledd id="/paragraf/9/ledd/4">Ved bruk av annet fartøy enn det som er tildelt kvoten, skal begge fartøyenes registreringsmerker oppgis.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2014-05-06-607/p10">
      <pverdi>§ 10.</pverdi>
      <ptittel>Opplysninger om mottaker</ptittel>
      <ledd id="/paragraf/10/ledd/1">Mottaker skal oppgi foretakets navn, organisasjonsnummer, kommunenummeret til den kommunen der landingen skjer og navn på mottakers representant. Mottaksstedets godkjenningsnummer skal, hvis det er tildelt i henhold til matloven eller fra Fiskeridirektoratet, oppgis. Ved landing i utlandet skal land oppgis og i stedet for organisasjonsnummer skal et ID-nummer som er tildelt dem av salgslaget, oppgis.</ledd>
      <ledd id="/paragraf/10/ledd/2">Ved omlasting skal også fartøynavn, registreringsmerke, radiokallesignal og flaggstat oppgis. Det skal oppgis om mottakerfartøyet er et transport-, kjøpe- eller produksjonsfartøy.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2014-05-06-607/p11">
      <pverdi>§ 11.</pverdi>
      <ptittel>Opplysninger om landingen</ptittel>
      <ledd id="/paragraf/11/ledd/1">Den som lander og mottaker skal oppgi dato og klokkeslett ved fullført landing, samt opplysninger om art, produkttilstand, konserveringsmåte, størrelsessammensetning, vektavlesning og nøyaktig kvantum i kilogram. Antall skal oppgis dersom det kreves i medhold av regler gitt med hjemmel i lov 6. juni 2008 nr. 37 om forvaltning av viltlevande marine ressursar.</ledd>
      <ledd id="/paragraf/11/ledd/2">Videre skal første og siste fangstdato, sone, fangstfelt, redskap og kvotetype oppgis. Opplysninger om fisk fanget i forskjellige soner, fangstår og på forskjellige kvotetyper oppgis hver for seg.</ledd>
      <ledd id="/paragraf/11/ledd/3">Når fangsten har vært låssatt før omsetning, skal det opplyses om dette på landings-/sluttseddelen.</ledd>
      <ledd id="/paragraf/11/ledd/4">Dersom landingen er en dellanding, skal dette oppgis.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2014-05-06-607/p12">
      <pverdi>§ 12.</pverdi>
      <ptittel>Prøvetaking av industrilandinger</ptittel>
      <ledd id="/paragraf/12/ledd/1">Fiskeridirektoratet kan i forskrift fastsette krav til utstyr og bruken av dette for fastsettelse av fangstsammensetningen i industrilandinger.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2014-05-06-607/p13">
      <pverdi>§ 13.</pverdi>
      <ptittel>Opplysninger om selger, kjøper og omsetning</ptittel>
      <ledd id="/paragraf/13/ledd/1">Selger skal oppgi foretakets navn, organisasjonsnummer, fartøynavn, registreringsmerke, radiokallesignal og flaggstat. Fødselsnummer skal oppgis dersom selger ikke kan identifiseres med organisasjonsnummer.</ledd>
      <ledd id="/paragraf/13/ledd/2">Kjøper skal oppgi foretakets navn, organisasjonsnummer og nasjonalitet. Utenlandske kjøpere skal i stedet for organisasjonsnummer identifiseres med et ID-nummer som er tildelt dem av salgslaget.</ledd>
      <ledd id="/paragraf/13/ledd/3">Selger og kjøper skal ved omsetning oppgi art, produkttilstand, konserveringsmåte, størrelsessammensetning, kvantum i kilogram, antatt anvendelse, pris og dato.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2014-05-06-607/p14">
      <pverdi>§ 14.</pverdi>
      <ptittel>Innsending av landings- og sluttseddel</ptittel>
      <ledd id="/paragraf/14/ledd/1">Mottaker og kjøper skal umiddelbart etter undertegning sende landings- eller sluttseddelen til salgslaget.</ledd>
      <ledd id="/paragraf/14/ledd/2">Ved landing i utlandet eller til utenlandsk fartøy er den som lander ansvarlig for at landings- eller sluttseddel umiddelbart blir sendt inn til salgslaget.</ledd>
      <ledd id="/paragraf/14/ledd/3">I særlige tilfelle hvor mangel på internettdekning umuliggjør umiddelbar innsending av landings- og sluttseddel, kan salgslagene gi dispensasjon fra kravet i første ledd. Landings- og sluttseddel skal i slike tilfeller sendes umiddelbart etter at internettdekning er gjenopprettet.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2014-05-06-607/p15">
      <pverdi>§ 15.</pverdi>
      <ptittel>Krav til elektronisk registrering og overføring av opplysninger</ptittel>
      <ledd id="/paragraf/15/ledd/1">Mottaker, kjøper og salgslag skal anvende elektronisk utstyr og programvare for registrering og kvalitetssikring av landings- og sluttsedler, samt ved overføringen av slik informasjon etter at seddel er ferdig utfylt og undertegnet. Salgslagene videresender informasjonen til Fiskeridirektoratet i henhold til § 20.</ledd>
      <ledd id="/paragraf/15/ledd/2">Elektronisk utstyr og programvare som nevnt i første ledd skal fungere slik at seddelen automatisk sendes salgslaget umiddelbart etter at den er undertegnet.</ledd>
      <ledd id="/paragraf/15/ledd/3">Fiskeridirektoratet kan i forskrift fastsette ytterligere krav til slikt elektronisk utstyr og programvare samt til den elektroniske utfyllingen av landings- og sluttsedler.</ledd>
      <ledd id="/paragraf/15/ledd/4">Salgslaget kan gi tidsbegrenset dispensasjon fra kravet i første ledd så langt det er strengt nødvendig for at mottaker og kjøper skal kunne anskaffe nødvendig elektronisk utstyr og programvare.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2014-05-06-607/p16">
      <pverdi>§ 16.</pverdi>
      <ptittel>Journal</ptittel>
      <ledd id="/paragraf/16/ledd/1">Mottaker skal fortløpende føre journal med opplysninger om ethvert mottak av fisk.</ledd>
      <ledd id="/paragraf/16/ledd/2">Mottaker skal umiddelbart etter et hvert mottak føre inn dato, art, produkttilstand, størrelsessammensetning og kvantum. Ved landing skal fartøyets navn, registreringsmerke og landings- eller sluttseddelnummer også føres. Dersom mottaket skjer på annen måte enn ved landing skal fangstens avsender, transportør og transportmåte føres inn. Mottak skal fortløpende nummereres i journalen.</ledd>
      <ledd id="/paragraf/16/ledd/3">Ved bruk av automatisk vekt skal totaltelleverkets verdi ved landingens start og slutt oppgis. Art og mengde fisk som veies i henhold til § 5 andre ledd, andre punktum, skal oppgis. For fisk som veies i henhold § 5 tredje ledd, skal antall fisk, antall fisk veid og snittvekten oppgis.</ledd>
      <ledd id="/paragraf/16/ledd/4">Mottaker skal umiddelbart etter ethvert uttak av fisk fra mottak ført i journalen som går til produksjon, føre inn opplysninger om seddelnummer, dato for uttak, art, produkttilstand, størrelsessammensetning, kvantum og anvendelse.</ledd>
      <ledd id="/paragraf/16/ledd/5">Mottaker skal umiddelbart etter at produksjonen er fullført føre journal med opplysninger om produserte kvanta. Journalen skal inneholde opplysninger om dato for produksjon, kvantum fordelt på art og produkttilstand, konserveringsmåte og emballering. Journalen skal også inneholde opplysninger om hvor produktet til en hver tid er lagret.</ledd>
      <ledd id="/paragraf/16/ledd/6">Mottaker skal umiddelbart etter et hvert uttak av fisk som transporteres fra det enkelte anlegg, føre opplysninger om dato for transporten, art, produkttilstand, størrelsessammensetning og kvantum. Mottaker og transportør skal identifiseres med foretakets navn. Transportmiddel skal også føres.</ledd>
      <ledd id="/paragraf/16/ledd/7">For fisk som transporteres bort fra mottaksstedet ubearbeidet skal det i tillegg føres seddelnummer.</ledd>
      <ledd id="/paragraf/16/ledd/8">Journaler skal føres som en egen integrert del av mottakers produksjonsstyrings- og logistikksystem.</ledd>
      <ledd id="/paragraf/16/ledd/9">Fiskeridirektoratets regionkontor kan gi dispensasjon begrenset til å tillate at mindre kvanta fisk fra et mottak håndteres sammen med andre tilsvarende små kvanta fra andre mottak. Fiskeridirektoratets regionkontor kan gi dispensasjon fra plikten til å føre journal. Det skal legges avgjørende vekt på mengden fisk som landes og antall landinger hvert kalenderår, samt kostnadenes omfang. Seddelnummer skal likevel alltid oppgis.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2014-05-06-607/p17">
      <pverdi>§ 17.</pverdi>
      <ptittel>Adskillelse, merking og lagring</ptittel>
      <ledd id="/paragraf/17/ledd/1">All fisk fra et fartøy skal holdes adskilt fra fisk som landes fra andre fartøy frem til veiingen er avsluttet.</ledd>
      <ledd id="/paragraf/17/ledd/2">All fisk som mottas skal merkes på fartøynivå slik at den entydig kan knyttes til mottaket frem til uttak for produksjon eller transport bort fra mottaksstedet før produksjon. Merkingen skal skje umiddelbart etter at veiingen er avsluttet. Hvis fisken mottas på annen måte enn ved landing, skal merkingen skje fortløpende under mottaket.</ledd>
      <ledd id="/paragraf/17/ledd/3">Fiskeridirektoratets regionkontor kan i enkeltvedtak kreve at fisken fra et fartøy merkes umiddelbart etter at den settes på land fra fartøyet. Slik merking kan bare kreves der mottakers rutiner for adskillelse i henhold til første ledd ikke anses som tilstrekkelige for å sikre adskillelse.</ledd>
      <ledd id="/paragraf/17/ledd/4">Mottaker skal lagre all fisk som ikke er omsatt i første hånd adskilt fra den fisken som er omsatt.</ledd>
      <ledd id="/paragraf/17/ledd/5">Fiskeridirektoratets regionkontor kan gi dispensasjon fra kravene i andre ledd, begrenset til å tillate at mindre kvanta fisk fra et mottak håndteres sammen med andre tilsvarende små kvanta fra andre mottak. Det skal legges avgjørende vekt på mengden fisk som landes og antall landinger hvert kalenderår, samt kostnadenes omfang.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2014-05-06-607/p18">
      <pverdi>§ 18.</pverdi>
      <ptittel>Ansvarlighet og korreksjon</ptittel>
      <ledd id="/paragraf/18/ledd/1">Den som lander, mottaker og kjøper er ansvarlige for at seddel er korrekt utfylt med riktige opplysninger. Ved landing i utlandet, eller til utenlandsk fartøy i farvann utenfor områder opprettet etter lov 17. desember 1976 nr. 91 om Norges økonomiske sone § 1 og § 5, er den som lander ansvarlig.</ledd>
      <ledd id="/paragraf/18/ledd/2">Mottaker er ansvarlig for at journal er korrekt ført med riktige opplysninger, samt for korrekt merking og lagring.</ledd>
      <ledd id="/paragraf/18/ledd/3">Salgslaget skal behandle søknader om korreksjoner dersom en landings- eller sluttseddel inneholder opplysninger som ikke er riktige. Søknader skal være skriftlige og årsaken må beskrives.</ledd>
      <ledd id="/paragraf/18/ledd/4">Fiskeridirektoratet kan i forskrift fastsette nærmere bestemmelser om korreksjon av landings- og sluttseddel.</ledd>
    </paragraf>
    <paragraf id="/paragraf/19" url="https://lovdata.no/lovtidend/forskrift/2014-05-06-607/p19">
      <pverdi>§ 19.</pverdi>
      <ptittel>Oppbevaringsplikt</ptittel>
      <ledd id="/paragraf/19/ledd/1">Mottaker skal oppbevare journaler på mottaksstedet i minst 5 år.</ledd>
      <ledd id="/paragraf/19/ledd/2">Mottaker og kjøper skal oppbevare landings- og sluttsedler som ikke er undertegnet elektronisk på mottaksstedet i minst 5 år. Hvis salgslaget krever at slike originale sedler sendes inn skal det oppbevares kopi.</ledd>
    </paragraf>
    <paragraf id="/paragraf/20" url="https://lovdata.no/lovtidend/forskrift/2014-05-06-607/p20">
      <pverdi>§ 20.</pverdi>
      <ptittel>Salgslagenes ansvar</ptittel>
      <ledd id="/paragraf/20/ledd/1">Salgslagene skal føre kontroll med at reglene i § 5 - § 11, § 13 - § 15 og § 17 overholdes, samt motta alle landings- og sluttsedler. Salgslagene skal fortløpende overføre sedlene og opplysninger som følger av deres behandling, elektronisk til Fiskeridirektoratet.</ledd>
      <ledd id="/paragraf/20/ledd/2">Salgslagene skal overføre opplysninger om den ikke omsatte andel av fisken oppgitt på landingsseddelen når omsetning skjer etter at landing har funnet sted.</ledd>
      <ledd id="/paragraf/20/ledd/3">Salgslagene skal i tilknytning til landings- eller sluttseddelen, overføre opplysninger om gjennomføring av eventuelle administrative vedtak om inndragning.</ledd>
      <ledd id="/paragraf/20/ledd/4">Salgslagene skal ha nødvendige rutiner for å sikre at bestemmelsene i første til tredje ledd overholdes og underrette Fiskeridirektoratet om disse.</ledd>
      <ledd id="/paragraf/20/ledd/5">Fiskeridirektoratet kan i forskrift eller enkeltvedtak, pålegge salgslagene å innføre bestemte rutiner.</ledd>
    </paragraf>
    <paragraf id="/paragraf/21" url="https://lovdata.no/lovtidend/forskrift/2014-05-06-607/p21">
      <pverdi>§ 21.</pverdi>
      <ptittel>Klageinstans</ptittel>
      <ledd id="/paragraf/21/ledd/1">Fiskeridirektoratet er klageinstans for vedtak fattet av Fiskeridirektoratets regionkontor og salgslagene.</ledd>
    </paragraf>
    <paragraf id="/paragraf/22" url="https://lovdata.no/lovtidend/forskrift/2014-05-06-607/p22">
      <pverdi>§ 22.</pverdi>
      <ptittel>Straff, inndragning og overtredelsesgebyr</ptittel>
      <ledd id="/paragraf/22/ledd/1">Forsettlig eller uaktsom overtredelse av denne forskrift straffes i henhold til lov 6. juni 2008 nr. 37 om forvaltning av viltlevande marine ressursar § 62, jf. § 64 og lov 21. juni 2013 nr. 75 om førstehandsomsetning av viltlevande marine ressursar § 22. Inndragning kan skje i henhold til lov 6. juni 2008 nr. 37 om forvaltning av viltlevande marine ressursar § 65. Overtredelsesgebyr kan gis i henhold til lov 6. juni 2008 nr. 37 om forvaltning av viltlevande marine ressursar § 59.</ledd>
    </paragraf>
    <paragraf id="/paragraf/23" url="https://lovdata.no/lovtidend/forskrift/2014-05-06-607/p23">
      <pverdi>§ 23.</pverdi>
      <ptittel>Ikrafttredelse</ptittel>
      <ledd id="/paragraf/23/ledd/1">Denne forskrift trer i kraft 1. januar 2015. Fiskeridirektoratet kan i en overgangsperiode på inntil to år gi dispensasjon fra enkelte vilkår i § 16 og § 17 i denne forskrift.</ledd>
      <ledd id="/paragraf/23/ledd/2">Fra samme tidspunkt oppheves forskrift 22. januar 2003 nr. 57 om opplysningsplikt ved landing og omsetning av fisk og forskrift 13. november 1995 nr. 884 om oppgave- og opplysningsplikt for enhver som mottar eller omsetter fangst.</ledd>
    </paragraf>
  </tekst>
</dokument>
