<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2014-08-15-61" type="lt" url="https://lovdata.no/lovtidend/lov/2014-08-15-61">
  <metadata>
    <type>lt</type>
    <base>LT</base>
    <id>LT/lt/2014-08-15-61</id>
    <dato>15.08.2014 nr. 61</dato>
    <dato type="iso">2014-08-15</dato>
    <publisert>I 2014 hefte 11 s 1633</publisert>
    <ikraft>Kongen bestemmer.</ikraft>
    <ikraft type="iso">Kongen bestemmer.</ikraft>
    <departement>Samferdselsdepartementet</departement>
    <endrer type="ref">https://lovdata.no/lov/1989-06-16-59</endrer>
    <rettet/>
    <journalnummer>2014-0554</journalnummer>
  </metadata>
  <tekst>
    <korttittel>Losloven</korttittel>
    <korttittel>1 Lov nr. 61 om losordningen</korttittel>
    <tittel>Lov om losordningen</tittel>
    <redaksjonell_note>Prop.65 L (2013-2014), Innst.253 L (2013-2014), Lovvedtak 90 (2013-2014). Stortingets første og andre gangs behandling hhv. 16. og 20. juni 2014. Fremmet av Samferdselsdepartementet.
<br/></redaksjonell_note>
    <redaksjonell_note>Følgende lov oppheves:
<fotnote id="/fotnote/lov">Lov 16. juni 1989 nr. 59 om lostjenesten m.v.</fotnote></redaksjonell_note>
    <paragraf id="/paragraf/1" url="https://lovdata.no/lovtidend/lov/2014-08-15-61/p1">
      <pverdi>§ 1.</pverdi>
      <ptittel>Lovens formål</ptittel>
      <ledd id="/paragraf/1/ledd/1">Loven skal legge til rette for en losordning som, ved å sikre tilstrekkelig farvannskompetanse om bord, skal bidra til å trygge ferdselen på sjøen ut fra samfunnmessige hensyn, samt medvirke til at Forsvaret kan løse sine oppgaver.</ledd>
    </paragraf>
    <paragraf id="/paragraf/2" url="https://lovdata.no/lovtidend/lov/2014-08-15-61/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Loven gjelder i sjøterritoriet og i de indre farvann såfremt annet ikke er bestemt i loven.</ledd>
      <ledd id="/paragraf/2/ledd/2">Loven gjelder for elver og innsjøer som er farbare med fartøy fra sjøen i den utstrekning departementet bestemmer.</ledd>
      <ledd id="/paragraf/2/ledd/3">Loven gjelder for Svalbard og Jan Mayen i den utstrekning Kongen bestemmer. Kongen kan gjøre unntak fra loven og fastsette slike særlige regler som de stedlige forholdene tilsier.</ledd>
      <ledd id="/paragraf/2/ledd/4">Kongen kan fastsette de endringer i loven som er nødvendige ved beredskap og i krig.</ledd>
    </paragraf>
    <paragraf id="/paragraf/3" url="https://lovdata.no/lovtidend/lov/2014-08-15-61/p3">
      <pverdi>§ 3.</pverdi>
      <ptittel>Forholdet til folkeretten</ptittel>
      <ledd id="/paragraf/3/ledd/1">Loven gjelder med de begrensninger som er anerkjent i folkeretten eller følger av overenskomst med fremmed stat.</ledd>
    </paragraf>
    <paragraf id="/paragraf/4" url="https://lovdata.no/lovtidend/lov/2014-08-15-61/p4">
      <pverdi>§ 4.</pverdi>
      <ptittel>Definisjoner</ptittel>
      <ledd id="/paragraf/4/ledd/1">I denne lov forstås med:
<liste id="/paragraf/4/ledd/1/liste/a"><lverdi>a)</lverdi><avsnitt id="/paragraf/4/ledd/1/liste/a/avsnitt/1">losing: veiledning for fartøy ved navigering og manøvrering, som utføres av los</avsnitt></liste>
<liste id="/paragraf/4/ledd/1/liste/b"><lverdi>b)</lverdi><avsnitt id="/paragraf/4/ledd/1/liste/b/avsnitt/1">los: person ansatt i lostjenesten med lossertifikat som er utstedt i henhold til loven her</avsnitt></liste>
<liste id="/paragraf/4/ledd/1/liste/c"><lverdi>c)</lverdi><avsnitt id="/paragraf/4/ledd/1/liste/c/avsnitt/1">losplikt: plikt til å bruke los eller farledsbevis</avsnitt></liste>
<liste id="/paragraf/4/ledd/1/liste/d"><lverdi>d)</lverdi><avsnitt id="/paragraf/4/ledd/1/liste/d/avsnitt/1">fartøy: enhver flytende innretning som kan brukes som transportmiddel, fremkomstmiddel, løfteinnretning, oppholdssted, produksjonssted eller lagersted, herunder undervannsfartøy av enhver art</avsnitt></liste>
<liste id="/paragraf/4/ledd/1/liste/e"><lverdi>e)</lverdi><avsnitt id="/paragraf/4/ledd/1/liste/e/avsnitt/1">kadettfarledsbevis: midlertidig farledsbevis som utstedes til navigatører som er under kontraktfestet opplæring i kystseilas om bord</avsnitt></liste></ledd>
    </paragraf>
    <paragraf id="/paragraf/5" url="https://lovdata.no/lovtidend/lov/2014-08-15-61/p5">
      <pverdi>§ 5.</pverdi>
      <ptittel>Organisering av lostjenesten</ptittel>
      <ledd id="/paragraf/5/ledd/1">Lostjenesten skal organiseres i en forvaltningsmessig del og en operativ del som skal være uavhengige av hverandre.</ledd>
      <ledd id="/paragraf/5/ledd/2">Departementet bestemmer hvem som er forvaltningsmessig del og operativ del.</ledd>
      <ledd id="/paragraf/5/ledd/3">Det statlige tilsynet utøves i henhold til § 15.</ledd>
      <ledd id="/paragraf/5/ledd/4">Departementet kan gi forskrift for lostjenesten ved beredskap og i krig.</ledd>
    </paragraf>
    <paragraf id="/paragraf/6" url="https://lovdata.no/lovtidend/lov/2014-08-15-61/p6">
      <pverdi>§ 6.</pverdi>
      <ptittel>Losplikt</ptittel>
      <ledd id="/paragraf/6/ledd/1">Lospliktige fartøy skal bruke navigatør med farledsbevis eller los med sertifikat for vedkommende farvann. Hvis los med sertifikat for vedkommende farvann ikke kan tilvises, kan annen los som er kjent i farvannet tilvises.</ledd>
      <ledd id="/paragraf/6/ledd/2">Finner en skipsfører eller reder at det er nødvendig med veiledning med hensyn til navigering og manøvrering av andre enn fartøyets faste navigatører, skal los benyttes. Dette gjelder ikke for militære fartøy og andre fartøy under militær kommando.</ledd>
      <ledd id="/paragraf/6/ledd/3">Departementet gir forskrift om
<liste id="/paragraf/6/ledd/3/liste/a"><lverdi>a)</lverdi><avsnitt id="/paragraf/6/ledd/3/liste/a/avsnitt/1">hvilke geografiske områder losplikten gjelder for</avsnitt></liste>
<liste id="/paragraf/6/ledd/3/liste/b"><lverdi>b)</lverdi><avsnitt id="/paragraf/6/ledd/3/liste/b/avsnitt/1">hvilke fartøy som er lospliktige, herunder hvilke som skal bruke los og hvilke som kan benytte farledsbevis</avsnitt></liste></ledd>
      <ledd id="/paragraf/6/ledd/4">Ved fastsettelse av losplikt skal det legges vekt på farvannets beskaffenhet og på om fartøyet på grunn av sin størrelse, last eller antall passasjerer kan utgjøre en risiko for tap av menneskeliv, skade på miljøet og tap av verdier.</ledd>
      <ledd id="/paragraf/6/ledd/5">Departementet kan gi forskrift om bestilling av los.</ledd>
      <ledd id="/paragraf/6/ledd/6">Kongen kan fastsette forskrifter om losplikt av hensyn til rikets sikkerhet.</ledd>
    </paragraf>
    <paragraf id="/paragraf/7" url="https://lovdata.no/lovtidend/lov/2014-08-15-61/p7">
      <pverdi>§ 7.</pverdi>
      <ptittel>Skipsførerens plikter ved losing</ptittel>
      <ledd id="/paragraf/7/ledd/1">Skipsføreren, eller den som fører kommandoen i hans sted, plikter å legge til rette for losingen.</ledd>
      <ledd id="/paragraf/7/ledd/2">Skipsføreren, eller den som fører kommandoen i hans sted, kan overlate kontrollen med fartøyets fremdrift, navigering og manøvrering til losen. Losen skal i slike tilfeller ikke erstatte noen av fartøyets navigatører.</ledd>
      <ledd id="/paragraf/7/ledd/3">Loven her medfører ingen endringer i de regler som gjelder ansvaret for skipsførere, eller den som fører kommandoen i hans sted.</ledd>
      <ledd id="/paragraf/7/ledd/4">Departementet kan gi forskrift med nærmere bestemmelser om tilrettelegging for losingen.</ledd>
    </paragraf>
    <paragraf id="/paragraf/8" url="https://lovdata.no/lovtidend/lov/2014-08-15-61/p8">
      <pverdi>§ 8.</pverdi>
      <ptittel>Losens plikter ved losing</ptittel>
      <ledd id="/paragraf/8/ledd/1">Losen skal veilede skipsføreren, eller den som fører kommandoen i hans sted, ved navigering og manøvrering av fartøyet.</ledd>
      <ledd id="/paragraf/8/ledd/2">Losingen skal utføres slik at navigeringen og manøvreringen av skipet skjer på en sikker måte.</ledd>
      <ledd id="/paragraf/8/ledd/3">Under losingen skal losen være på kommandobroen eller på det sted hvor losingen best kan utføres.</ledd>
      <ledd id="/paragraf/8/ledd/4">Losen skal av sikkerhetshensyn ha minst tolv timers tjenestefrihet fra losing hvert døgn. Dette gjelder ikke for militære fartøy og andre fartøy under militær kommando ved beredskap og i krig.</ledd>
      <ledd id="/paragraf/8/ledd/5">Departementet kan gi forskrift med nærmere bestemmelser om losens plikter ved losing.</ledd>
    </paragraf>
    <paragraf id="/paragraf/9" url="https://lovdata.no/lovtidend/lov/2014-08-15-61/p9">
      <pverdi>§ 9.</pverdi>
      <ptittel>Adgang til å nekte et fartøy losing</ptittel>
      <ledd id="/paragraf/9/ledd/1">Departementet kan treffe vedtak om ikke å tilvise los eller å avbryte en pågående losing, dersom seilasen
<liste id="/paragraf/9/ledd/1/liste/a"><lverdi>a)</lverdi><avsnitt id="/paragraf/9/ledd/1/liste/a/avsnitt/1">medfører et forsettlig brudd på nasjonalt regelverk som skal trygge ferdselen på sjøen, eller</avsnitt></liste>
<liste id="/paragraf/9/ledd/1/liste/b"><lverdi>b)</lverdi><avsnitt id="/paragraf/9/ledd/1/liste/b/avsnitt/1">utgjør en åpenbar risiko for tap av menneskeliv, skade på miljøet eller tap av verdier</avsnitt></liste></ledd>
      <ledd id="/paragraf/9/ledd/2">Departementet skal i slike tilfeller umiddelbart underrette fartøyet om årsakene til at fartøyet nektes losing etter første ledd.</ledd>
      <ledd id="/paragraf/9/ledd/3">Departementet kan gi forskrift med nærmere bestemmelser om i hvilke tilfeller det kan treffes vedtak om ikke å tilvise fartøy los eller å avbryte en pågående losing, og hvordan slike saker skal behandles.</ledd>
    </paragraf>
    <paragraf id="/paragraf/10" url="https://lovdata.no/lovtidend/lov/2014-08-15-61/p10">
      <pverdi>§ 10.</pverdi>
      <ptittel>Erstatningsansvar</ptittel>
      <ledd id="/paragraf/10/ledd/1">Ved anvendelse av skadeserstatningsloven § 2-1 betraktes losen for å være i fartøyets tjeneste under losingen. Loven her medfører ellers ingen endring i gjeldende erstatningsregler.</ledd>
      <ledd id="/paragraf/10/ledd/2">Losen plikter å erstatte skade som losen volder ved feil eller forsømmelse i tjenesten, etter gjeldende erstatningsregler, jf. skadeserstatningsloven § 2-3.</ledd>
    </paragraf>
    <paragraf id="/paragraf/11" url="https://lovdata.no/lovtidend/lov/2014-08-15-61/p11">
      <pverdi>§ 11.</pverdi>
      <ptittel>Farledsbevis</ptittel>
      <ledd id="/paragraf/11/ledd/1">Farledsbevis kan utstedes til skipsfører og andre av fartøyets navigatører. Farledsbeviset gir rett til å seile i angitte lospliktige farleder eller områder med angitte fartøy uten los.</ledd>
      <ledd id="/paragraf/11/ledd/2">For at andre av fartøyets navigatører skal kunne benytte sitt farledsbevis, må skipsføreren ha farledsbevis for det aktuelle området.</ledd>
      <ledd id="/paragraf/11/ledd/3">Ved utstedelse av farledsbevis skal det legges vekt på søkerens kompetanse og farvannskunnskap, risikoen knyttet til fartøyet og risikoen knyttet til farvannet.</ledd>
      <ledd id="/paragraf/11/ledd/4">Departementet gir forskrift om utstedelse og bruk av farledsbevis, herunder om etablering av ordninger med rederiers egenkontroll av søkers kompetanse og farvannskunnskap.</ledd>
    </paragraf>
    <paragraf id="/paragraf/12" url="https://lovdata.no/lovtidend/lov/2014-08-15-61/p12">
      <pverdi>§ 12.</pverdi>
      <ptittel>Krav til losen</ptittel>
      <ledd id="/paragraf/12/ledd/1">En los skal ha gyldig lossertifikat utstedt i henhold til forskrift fastsatt i medhold av bestemmelsen her.</ledd>
      <ledd id="/paragraf/12/ledd/2">Departementet gir forskrift om:
<liste id="/paragraf/12/ledd/2/liste/a"><lverdi>a)</lverdi><avsnitt id="/paragraf/12/ledd/2/liste/a/avsnitt/1">kvalifikasjonskrav for opptak som losaspirant, herunder helsekrav og krav til utdanning, fartstid og sertifikater</avsnitt></liste>
<liste id="/paragraf/12/ledd/2/liste/b"><lverdi>b)</lverdi><avsnitt id="/paragraf/12/ledd/2/liste/b/avsnitt/1">helsekrav til og legeundersøkelse av loser</avsnitt></liste>
<liste id="/paragraf/12/ledd/2/liste/c"><lverdi>c)</lverdi><avsnitt id="/paragraf/12/ledd/2/liste/c/avsnitt/1">krav til utdanning og eksaminering av loser</avsnitt></liste>
<liste id="/paragraf/12/ledd/2/liste/d"><lverdi>d)</lverdi><avsnitt id="/paragraf/12/ledd/2/liste/d/avsnitt/1">vilkår for å få, utvide og opprettholde lossertifikat, herunder de krav som stilles til farvannskunnskap</avsnitt></liste>
<liste id="/paragraf/12/ledd/2/liste/e"><lverdi>e)</lverdi><avsnitt id="/paragraf/12/ledd/2/liste/e/avsnitt/1">krav til lossertifikaters form, utstedelse og innhold</avsnitt></liste></ledd>
    </paragraf>
    <paragraf id="/paragraf/13" url="https://lovdata.no/lovtidend/lov/2014-08-15-61/p13">
      <pverdi>§ 13.</pverdi>
      <ptittel>Avgifter</ptittel>
      <ledd id="/paragraf/13/ledd/1">Lospliktige fartøy skal betale losavgifter.</ledd>
      <ledd id="/paragraf/13/ledd/2">Departementet kan gi forskrift om:
<liste id="/paragraf/13/ledd/2/liste/a"><lverdi>a)</lverdi><avsnitt id="/paragraf/13/ledd/2/liste/a/avsnitt/1">losberedskapsavgift og losingsavgift for fartøy som bruker los</avsnitt></liste>
<liste id="/paragraf/13/ledd/2/liste/b"><lverdi>b)</lverdi><avsnitt id="/paragraf/13/ledd/2/liste/b/avsnitt/1">losberedskapsavgift for fartøy som benytter navigatør med farledsbevis</avsnitt></liste>
<liste id="/paragraf/13/ledd/2/liste/c"><lverdi>c)</lverdi><avsnitt id="/paragraf/13/ledd/2/liste/c/avsnitt/1">at den som søker om farledsbevis skal betale avgift for behandling og utstedelse av farledsbevis</avsnitt></liste>
<liste id="/paragraf/13/ledd/2/liste/d"><lverdi>d)</lverdi><avsnitt id="/paragraf/13/ledd/2/liste/d/avsnitt/1">avgiftenes utforming</avsnitt></liste></ledd>
    </paragraf>
    <paragraf id="/paragraf/14" url="https://lovdata.no/lovtidend/lov/2014-08-15-61/p14">
      <pverdi>§ 14.</pverdi>
      <ptittel>Sikring og innkreving av avgifter</ptittel>
      <ledd id="/paragraf/14/ledd/1">Reder og agent er solidarisk ansvarlige for avgifter etter loven her.</ledd>
      <ledd id="/paragraf/14/ledd/2">Et fartøy som ikke har betalt forfalte avgifter, kan nektes losing med mindre det stilles sikkerhet for betaling av losavgifter.</ledd>
      <ledd id="/paragraf/14/ledd/3">Ved forsinket betaling av avgifter svares forsinkelsesrente etter forsinkelsesrenteloven. Annet ledd gjelder tilsvarende.</ledd>
      <ledd id="/paragraf/14/ledd/4">Skyldig avgift er tvangsgrunnlag for utlegg.</ledd>
      <ledd id="/paragraf/14/ledd/5">Krav på avgifter som nevnt i § 12 innkreves av Statens innkrevingssentral, med mindre departementet bestemmer noe annet.</ledd>
      <ledd id="/paragraf/14/ledd/6">Departementet kan gi forskrift om:
<liste id="/paragraf/14/ledd/6/liste/a"><lverdi>a)</lverdi><avsnitt id="/paragraf/14/ledd/6/liste/a/avsnitt/1">utferdigelse, kontroll og innkreving</avsnitt></liste>
<liste id="/paragraf/14/ledd/6/liste/b"><lverdi>b)</lverdi><avsnitt id="/paragraf/14/ledd/6/liste/b/avsnitt/1">tilleggsavgift for fartøy som unnlater å betale avgift etter loven her</avsnitt></liste></ledd>
    </paragraf>
    <paragraf id="/paragraf/15" url="https://lovdata.no/lovtidend/lov/2014-08-15-61/p15">
      <pverdi>§ 15.</pverdi>
      <ptittel>Tilsyn og vedtak</ptittel>
      <ledd id="/paragraf/15/ledd/1">Departementet bestemmer hvem som er tilsynsmyndighet etter denne loven. Tilsynsmyndigheten skal føre tilsyn med at bestemmelsene i og i medhold av denne loven blir overholdt.</ledd>
      <ledd id="/paragraf/15/ledd/2">Departementet kan gi forskrift om organisering, gjennomføring og avgrensning av tilsynsoppgavene.</ledd>
      <ledd id="/paragraf/15/ledd/3">Departementet kan ved enkeltvedtak eller i forskrift gi nærmere bestemmelser om plikt til å gi meldinger og opplysninger som er nødvendige for å føre tilsyn med at bestemmelsene i og i medhold av denne loven blir overholdt.</ledd>
    </paragraf>
    <paragraf id="/paragraf/16" url="https://lovdata.no/lovtidend/lov/2014-08-15-61/p16">
      <pverdi>§ 16.</pverdi>
      <ptittel>Adgang til fartøy og opplysningsplikt</ptittel>
      <ledd id="/paragraf/16/ledd/1">Tilsynsmyndigheten etter denne loven skal ha uhindret adgang til fartøy som er lospliktige etter § 6 i den utstrekning det er nødvendig for gjennomføringen av tilsynet.</ledd>
      <ledd id="/paragraf/16/ledd/2">Fartøy, rederi og innehaver av farledsbevis skal, når tilsynsmyndigheten krever det, fremlegge dokumentasjon som er relevant for å føre tilsyn med at bestemmelsene om plikt til å bruke los eller benytte navigatør med farledsbevis blir overholdt.</ledd>
    </paragraf>
    <paragraf id="/paragraf/17" url="https://lovdata.no/lovtidend/lov/2014-08-15-61/p17">
      <pverdi>§ 17.</pverdi>
      <ptittel>Tap av retten til farledsbevis</ptittel>
      <ledd id="/paragraf/17/ledd/1">Innehaveren av farledsbevis eller kadettfarledsbevis kan tape retten til farledsbeviset dersom
<liste id="/paragraf/17/ledd/1/liste/a"><lverdi>a)</lverdi><avsnitt id="/paragraf/17/ledd/1/liste/a/avsnitt/1">innehaveren overtrer bestemmelser i lov, forskrift eller enkeltvedtak som gjelder sikkerheten til sjøs eller</avsnitt></liste>
<liste id="/paragraf/17/ledd/1/liste/b"><lverdi>b)</lverdi><avsnitt id="/paragraf/17/ledd/1/liste/b/avsnitt/1">innehaveren bryter vilkår for å ha farledsbeviset eller kadettfarledsbeviset eller</avsnitt></liste>
<liste id="/paragraf/17/ledd/1/liste/c"><lverdi>c)</lverdi><avsnitt id="/paragraf/17/ledd/1/liste/c/avsnitt/1">innehaveren blir involvert i forhold, eller det foreligger omstendigheter, som gjør at han eller hun åpenbart ikke er skikket til å ha farledsbeviset eller kadettfarledsbeviset.</avsnitt></liste></ledd>
      <ledd id="/paragraf/17/ledd/2">Tilsynsmyndigheten kan fatte vedtak om rettighetstap for inntil to år. Rettighetstapet kan gjøres betinget eller innebære begrensninger i farledsbeviset. Rettighetstap ut over to år avgjøres ved dom.</ledd>
      <ledd id="/paragraf/17/ledd/3">Departementet kan gi forskrift med nærmere bestemmelser om tap av retten til farledsbevis eller kadettfarledsbevis.</ledd>
    </paragraf>
    <paragraf id="/paragraf/18" url="https://lovdata.no/lovtidend/lov/2014-08-15-61/p18">
      <pverdi>§ 18.</pverdi>
      <ptittel>Overtredelsesgebyr</ptittel>
      <ledd id="/paragraf/18/ledd/1">Tilsynsmyndigheten kan ilegge overtredelsesgebyr til den som forsettlig eller uaktsomt overtrer bestemmelser gitt i eller i medhold av §§ 6, 7, 8, 11, 12, 16 eller 19.</ledd>
      <ledd id="/paragraf/18/ledd/2">Når en overtredelse som kan medføre overtredelsesgebyr er begått av noen som har handlet på vegne av et rederi, kan overtredelsesgebyr ilegges rederiet selv om overtredelsesgebyr ikke kan ilegges noen enkeltperson.</ledd>
      <ledd id="/paragraf/18/ledd/3">Ved avgjørelsen av om et rederi skal ilegges overtredelsesgebyr og ved utmåling av gebyret, skal det særlig legges vekt på
<liste id="/paragraf/18/ledd/3/liste/a"><lverdi>a)</lverdi><avsnitt id="/paragraf/18/ledd/3/liste/a/avsnitt/1">overtredelsens grovhet</avsnitt></liste>
<liste id="/paragraf/18/ledd/3/liste/b"><lverdi>b)</lverdi><avsnitt id="/paragraf/18/ledd/3/liste/b/avsnitt/1">om rederiet ved retningslinjer, instruksjon, opplæring, kontroll eller andre tiltak kunne forebygge overtredelsen</avsnitt></liste>
<liste id="/paragraf/18/ledd/3/liste/c"><lverdi>c)</lverdi><avsnitt id="/paragraf/18/ledd/3/liste/c/avsnitt/1">om overtredelsen er begått for å fremme rederiets interesser</avsnitt></liste>
<liste id="/paragraf/18/ledd/3/liste/d"><lverdi>d)</lverdi><avsnitt id="/paragraf/18/ledd/3/liste/d/avsnitt/1">om rederiet har hatt eller kunne oppnådd noen fordel ved overtredelsen</avsnitt></liste>
<liste id="/paragraf/18/ledd/3/liste/e"><lverdi>e)</lverdi><avsnitt id="/paragraf/18/ledd/3/liste/e/avsnitt/1">om det foreligger gjentagelse</avsnitt></liste>
<liste id="/paragraf/18/ledd/3/liste/f"><lverdi>f)</lverdi><avsnitt id="/paragraf/18/ledd/3/liste/f/avsnitt/1">rederiets økonomiske evne</avsnitt></liste></ledd>
      <ledd id="/paragraf/18/ledd/4">Betalingsfristen for ilagt gebyr er fire uker fra vedtakstidspunktet. Endelig vedtak om overtredelsesgebyr er tvangsgrunnlag for utlegg.</ledd>
    </paragraf>
    <paragraf id="/paragraf/19" url="https://lovdata.no/lovtidend/lov/2014-08-15-61/p19">
      <pverdi>§ 19.</pverdi>
      <ptittel>Tvangsmidler</ptittel>
      <ledd id="/paragraf/19/ledd/1">Ved mistanke om overtredelse av § 6 kan tilsynsmyndigheten beordre fartøyet stanset og anvise oppankring eller anløp til bestemt sted for nærmere undersøkelser.</ledd>
    </paragraf>
    <paragraf id="/paragraf/20" url="https://lovdata.no/lovtidend/lov/2014-08-15-61/p20">
      <pverdi>§ 20.</pverdi>
      <ptittel>Straffansvar</ptittel>
      <ledd id="/paragraf/20/ledd/1">Den som forsettlig eller uaktsomt vesentlig overtrer §§ 6, 7, 8, 11 eller 12, eller forskrifter gitt i medhold av disse bestemmelsene når det i forskriften er fastsatt at slik overtredelse av den aktuelle bestemmelse er straffbar, straffes med bøter eller fengsel inntil 1 år.</ledd>
      <ledd id="/paragraf/20/ledd/2">Ved vurderingen av om en overtredelse er vesentlig skal det særlig legges vekt på overtredelsens omfang og virkninger og graden av utvist skyld.</ledd>
    </paragraf>
    <paragraf id="/paragraf/21" url="https://lovdata.no/lovtidend/lov/2014-08-15-61/p21">
      <pverdi>§ 21.</pverdi>
      <ptittel>Ikrafttredelse</ptittel>
      <ledd id="/paragraf/21/ledd/1">Loven gjelder fra den tid Kongen bestemmer. Lov 16. juni 1989 nr. 59 om lostjenesten m.v. oppheves fra den tid Kongen bestemmer.</ledd>
    </paragraf>
    <paragraf id="/paragraf/22" url="https://lovdata.no/lovtidend/lov/2014-08-15-61/p22">
      <pverdi>§ 22.</pverdi>
      <ptittel>Overgangsbestemmelser</ptittel>
      <ledd id="/paragraf/22/ledd/1">Forskrifter og enkeltvedtak gitt i medhold av lov 16. juni 1989 nr. 59 og lov 9. april 1948 nr. 2 gjelder også etter at loven her har trådt i kraft.</ledd>
      <ledd id="/paragraf/22/ledd/2">Kongen kan gi forskrift om overgangsbestemmelser.</ledd>
    </paragraf>
  </tekst>
</dokument>
