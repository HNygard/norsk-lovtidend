[
    {
        "tag": "p",
        "class": "marg",
        "html": "<a data-id=\"forarbeid/otprp-1-198788\" class=\" reference\" href=\"/forarbeid/otprp-1-198788\">Ot.prp.nr.1 (1987–1988)</a>, Innst.O.nr.14 (1987–1988), Besl.O.nr.18 (1987–1988). Odels- og Lagtingsvedtak hhv. 8. og 16. desember 1987. Fremmet av Kommunal- og arbeidsdepartementet.",
        "text": "Ot.prp.nr.1 (1987–1988), Innst.O.nr.14 (1987–1988), Besl.O.nr.18 (1987–1988). Odels- og Lagtingsvedtak hhv. 8. og 16. desember 1987. Fremmet av Kommunal- og arbeidsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1947-06-27-9\" class=\" reference\" href=\"/lov/1947-06-27-9\">lov av 27. juni 1947 nr. 9</a> om tiltak til å fremme sysselsetting gjøres følgende endringer:",
        "text": "I lov av 27. juni 1947 nr. 9 om tiltak til å fremme sysselsetting gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1947-06-27-9/§26\" class=\" reference\" href=\"/lov/1947-06-27-9/%C2%A726\">§ 26</a> skal lyde:",
        "text": "§ 26 skal lyde:"
    },
    {
        "tag": "p",
        "class": "avsnitt",
        "html": "Det er forbudt å drive privat arbeidsformidling, unntatt i de tilfelle som er nevnt i annet og fjerde ledd.",
        "text": "Det er forbudt å drive privat arbeidsformidling, unntatt i de tilfelle som er nevnt i annet og fjerde ledd."
    },
    {
        "tag": "p",
        "class": "avsnitt",
        "html": "Opplærings- og undervisningsanstalter som etter statutter skal søke å få satt elevene sine i tjeneste etter endt opplæring eller undervisning, og som gjør det uten vederlag, kan av departementet få rett til inntil videre å drive slik virksomhet på vilkår av at de samarbeider med arbeidsformidlingen på slik måte og gir seg under slik kontroll og meldeplikt som departementet krever.",
        "text": "Opplærings- og undervisningsanstalter som etter statutter skal søke å få satt elevene sine i tjeneste etter endt opplæring eller undervisning, og som gjør det uten vederlag, kan av departementet få rett til inntil videre å drive slik virksomhet på vilkår av at de samarbeider med arbeidsformidlingen på slik måte og gir seg under slik kontroll og meldeplikt som departementet krever."
    },
    {
        "tag": "p",
        "class": "avsnitt",
        "html": "Føresegnene i annet ledd gjelder på tilsvarende måte for foreninger med veldedig formål når de uten vederlag formidler arbeid for dem de tar seg av.",
        "text": "Føresegnene i annet ledd gjelder på tilsvarende måte for foreninger med veldedig formål når de uten vederlag formidler arbeid for dem de tar seg av."
    },
    {
        "tag": "p",
        "class": "avsnitt",
        "html": "Departementet kan gjøre unntak fra forbudet i første ledd for formidling av musikere og sangere. Som musikere regnes i denne sammenheng også personer som presenterer musikk som framføres ved hjelp av tekniske hjelpemidler. Departementet kan ved forskrift eller i det enkelte tilfelle fastsette nærmere vilkår for slike unntak.",
        "text": "Departementet kan gjøre unntak fra forbudet i første ledd for formidling av musikere og sangere. Som musikere regnes i denne sammenheng også personer som presenterer musikk som framføres ved hjelp av tekniske hjelpemidler. Departementet kan ved forskrift eller i det enkelte tilfelle fastsette nærmere vilkår for slike unntak."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Denne lov trer i kraft fra den tid Kongen bestemmer.",
        "text": "Denne lov trer i kraft fra den tid Kongen bestemmer."
    }
]