[
    {
        "tag": "p",
        "class": "marg",
        "html": "<a data-id=\"forarbeid/otprp-9-198788\" class=\" reference\" href=\"/forarbeid/otprp-9-198788\">Ot.prp.nr.9 (1987–1988)</a>, Innst.O.nr.6 (1987–1988), Besl.O.nr.9 (1987–1988). Odels- og Lagtingsvedtak hhv. 7. og 16. desember 1987. Fremmet av Handels- og skipsfartsdepartementet.",
        "text": "Ot.prp.nr.9 (1987–1988), Innst.O.nr.6 (1987–1988), Besl.O.nr.9 (1987–1988). Odels- og Lagtingsvedtak hhv. 7. og 16. desember 1987. Fremmet av Handels- og skipsfartsdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, ikke må utføres fra norsk tollområde uten særskilt tillatelse. Det kan også settes forbud mot at det uten særskilt tillatelse ytes tjenester som nevnt i første punktum. Det kan settes vilkår for tillatelsene.",
        "text": "Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, ikke må utføres fra norsk tollområde uten særskilt tillatelse. Det kan også settes forbud mot at det uten særskilt tillatelse ytes tjenester som nevnt i første punktum. Det kan settes vilkår for tillatelsene."
    },
    {
        "tag": "p",
        "class": "avsnitt",
        "html": "Kongen gir nærmere forskrifter til utfylling og gjennomføring av loven.",
        "text": "Kongen gir nærmere forskrifter til utfylling og gjennomføring av loven."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Enhver plikter å gi departementet den bistand og de opplysninger som kreves for å kontrollere at bestemmelsene i loven eller i forskriftene gitt i medhold av den blir fulgt.",
        "text": "Enhver plikter å gi departementet den bistand og de opplysninger som kreves for å kontrollere at bestemmelsene i loven eller i forskriftene gitt i medhold av den blir fulgt."
    },
    {
        "tag": "p",
        "class": "avsnitt",
        "html": "Til dette formål kan departementet foreta inspeksjon og kreve framlagt regnskapsbøker, forretningspapirer og andre dokumenter som kan ha betydning. Departementet kan foreta kontrollen selv eller la oppnevnte sakkyndige gjøre det. I forbindelse med kontrollen skal departementet få tilgang til kontor- og bedriftslokaler og nødvendig hjelp og rettledning. Klage etter <a data-id=\"lov/1967-02-10/§14\" class=\" reference\" href=\"/lov/1967-02-10/%C2%A714\">forvaltningslovens §§ 14</a> og <a data-id=\"lov/1967-02-10/§15\" class=\" reference\" href=\"/lov/1967-02-10/%C2%A715\">15</a> har ikke oppsettende virkning med mindre underinstansen eller klageinstansen fastsetter det.",
        "text": "Til dette formål kan departementet foreta inspeksjon og kreve framlagt regnskapsbøker, forretningspapirer og andre dokumenter som kan ha betydning. Departementet kan foreta kontrollen selv eller la oppnevnte sakkyndige gjøre det. I forbindelse med kontrollen skal departementet få tilgang til kontor- og bedriftslokaler og nødvendig hjelp og rettledning. Klage etter forvaltningslovens §§ 14 og 15 har ikke oppsettende virkning med mindre underinstansen eller klageinstansen fastsetter det."
    },
    {
        "tag": "p",
        "class": "avsnitt",
        "html": "Pliktene etter første og annet ledd gjelder uten hinder av lovbestemt taushetsplikt.",
        "text": "Pliktene etter første og annet ledd gjelder uten hinder av lovbestemt taushetsplikt."
    },
    {
        "tag": "p",
        "class": "avsnitt",
        "html": "Med de unntak som følger av bestemmelsene foran, har enhver taushetsplikt om det de får kunnskap om etter denne lov. Taushetsplikten er likevel ikke til hinder for",
        "text": "Med de unntak som følger av bestemmelsene foran, har enhver taushetsplikt om det de får kunnskap om etter denne lov. Taushetsplikten er likevel ikke til hinder for"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">at opplysningen brukes for å oppnå det formål de er gitt eller innhentet for, bl.a. kan de brukes i forbindelse med saksforberedelse, avgjørelse, gjennomføring av avgjørelsen, oppfølging og kontroll,</td></tr>",
        "text": "1.\tat opplysningen brukes for å oppnå det formål de er gitt eller innhentet for, bl.a. kan de brukes i forbindelse med saksforberedelse, avgjørelse, gjennomføring av avgjørelsen, oppfølging og kontroll,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">at opplysningene er tilgjengelige for andre tjenestemenn innen organet eller etaten i den utstrekning som trengs for en hensiktsmessig arbeids- og arkivordning, bl.a. til bruk av veiledning i andre saker,</td></tr>",
        "text": "2.\tat opplysningene er tilgjengelige for andre tjenestemenn innen organet eller etaten i den utstrekning som trengs for en hensiktsmessig arbeids- og arkivordning, bl.a. til bruk av veiledning i andre saker,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">at forvaltningsorganet gir andre forvaltningsorganer opplysninger om et foretaks forbindelse med organet og om avgjørelser som er truffet når det er nødvendig for å fremme avgiverorganets oppgaver etter denne lov,</td></tr>",
        "text": "3.\tat forvaltningsorganet gir andre forvaltningsorganer opplysninger om et foretaks forbindelse med organet og om avgjørelser som er truffet når det er nødvendig for å fremme avgiverorganets oppgaver etter denne lov,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">at forvaltningsorganet anmelder eller gir opplysninger om lovbrudd til påtalemyndigheten eller vedkommende kontrollmyndighet, når det finnes ønskelig av allmenne omsyn eller forfølgning av lovbruddet har naturlig sammenheng med avgiverorganets oppgaver.</td></tr>",
        "text": "4.\tat forvaltningsorganet anmelder eller gir opplysninger om lovbrudd til påtalemyndigheten eller vedkommende kontrollmyndighet, når det finnes ønskelig av allmenne omsyn eller forfølgning av lovbruddet har naturlig sammenheng med avgiverorganets oppgaver."
    },
    {
        "tag": "p",
        "class": "avsnitt",
        "html": "Departementet kan videre bestemme at offentlige organer som har med skatteligningen og kontrollen med merverdiavgiften å gjøre, skal få adgang til å gjøre seg kjent med de opplysninger som er gitt etter denne lov.",
        "text": "Departementet kan videre bestemme at offentlige organer som har med skatteligningen og kontrollen med merverdiavgiften å gjøre, skal få adgang til å gjøre seg kjent med de opplysninger som er gitt etter denne lov."
    },
    {
        "tag": "p",
        "class": "avsnitt",
        "html": "<a data-id=\"lov/1967-02-10/§13\" class=\" reference\" href=\"/lov/1967-02-10/%C2%A713\">Forvaltningslovens §§ 13</a> til <a data-id=\"lov/1967-02-10/§13e\" class=\" reference\" href=\"/lov/1967-02-10/%C2%A713e\">13 e</a> gjelder ikke.",
        "text": "Forvaltningslovens §§ 13 til 13 e gjelder ikke."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Departementet kan kreve beslag i slike regnskapsbøker og dokumenter som noen plikter å legge fram etter <a data-id=\"lov/1987-12-18-93/§2\" class=\" reference\" href=\"/lov/1987-12-18-93/%C2%A72\">§ 2</a> annet ledd. Er det grunn til å tro at det finnes slike regnskapsbøker og dokumenter, og gir forholdene ellers grunn til det, kan departementet kreve ransaking av kontorlokale og alle andre steder som ikke er privat hjem.",
        "text": "Departementet kan kreve beslag i slike regnskapsbøker og dokumenter som noen plikter å legge fram etter § 2 annet ledd. Er det grunn til å tro at det finnes slike regnskapsbøker og dokumenter, og gir forholdene ellers grunn til det, kan departementet kreve ransaking av kontorlokale og alle andre steder som ikke er privat hjem."
    },
    {
        "tag": "p",
        "class": "avsnitt",
        "html": "Krav om ransaking eller beslag skal rettes til politiet. Om den videre behandling av kravet gjelder reglene i straffeprosessloven så langt de passer. Den kravet rettes mot skal ha partsrettigheter etter straffeprosessloven og i den grad det er nødvendig for virksomheten, tilgang til det beslaglagte. Han blir likevel ikke av den grunn å regne som siktet for en straffbar handling. <a data-id=\"lov/1887-07-01-5/§204\" class=\" reference\" href=\"/lov/1887-07-01-5/%C2%A7204\">Straffeprosesslovens § 204</a> gjelder tilsvarende. Retten avgjør uten hensyn til § 212 første ledd i straffeprosessloven hvilke dokumenter mm. som retten skal se igjennom.",
        "text": "Krav om ransaking eller beslag skal rettes til politiet. Om den videre behandling av kravet gjelder reglene i straffeprosessloven så langt de passer. Den kravet rettes mot skal ha partsrettigheter etter straffeprosessloven og i den grad det er nødvendig for virksomheten, tilgang til det beslaglagte. Han blir likevel ikke av den grunn å regne som siktet for en straffbar handling. Straffeprosesslovens § 204 gjelder tilsvarende. Retten avgjør uten hensyn til § 212 første ledd i straffeprosessloven hvilke dokumenter mm. som retten skal se igjennom."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "Når departementet krever ransaking eller beslag for å få opplysninger om et forhold som vedkommende er siktet eller tiltalt for, skal kravet behandles i særskilt sak etter reglene i <a data-id=\"lov/1987-12-18-93/§3\" class=\" reference\" href=\"/lov/1987-12-18-93/%C2%A73\">§ 3</a> annet ledd. Det samme gjelder når departementet krever å få se dokumenter mm. som ligger hos retten eller påtalemyndigheten uten at det er avgjort om de kan brukes i straffesaken. Hvis retten godtar kravet fra departementet, kan den sette som vilkår at opplysningene ikke skal benyttes i forbindelse med etterforskningen i straffesaken før det er endelig avgjort om påtalemyndigheten kan benytte dem i denne saken. Får påtalemyndigheten ikke medhold i sitt krav, kan departementet ikke gi opplysningene eller dokumentene videre til påtalemyndigheten med mindre det er lovlig etter de regler som ellers gjelder deres taushetsplikt ved straffbare handlinger.",
        "text": "Når departementet krever ransaking eller beslag for å få opplysninger om et forhold som vedkommende er siktet eller tiltalt for, skal kravet behandles i særskilt sak etter reglene i § 3 annet ledd. Det samme gjelder når departementet krever å få se dokumenter mm. som ligger hos retten eller påtalemyndigheten uten at det er avgjort om de kan brukes i straffesaken. Hvis retten godtar kravet fra departementet, kan den sette som vilkår at opplysningene ikke skal benyttes i forbindelse med etterforskningen i straffesaken før det er endelig avgjort om påtalemyndigheten kan benytte dem i denne saken. Får påtalemyndigheten ikke medhold i sitt krav, kan departementet ikke gi opplysningene eller dokumentene videre til påtalemyndigheten med mindre det er lovlig etter de regler som ellers gjelder deres taushetsplikt ved straffbare handlinger."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Dersom forholdet ikke rammes av strenge straffebud, straffes med bøter eller med fengsel inntil fem år eller med begge deler den som forsettlig:",
        "text": "Dersom forholdet ikke rammes av strenge straffebud, straffes med bøter eller med fengsel inntil fem år eller med begge deler den som forsettlig:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">utfører eller søker å utføre varer, teknologi eller tjenester i strid med denne lov eller forskrift som er gitt i medhold av den, eller</td></tr>",
        "text": "1.\tutfører eller søker å utføre varer, teknologi eller tjenester i strid med denne lov eller forskrift som er gitt i medhold av den, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">overtrer eller søker å overtre noe vilkår som er satt i medhold av denne lov, eller</td></tr>",
        "text": "2.\tovertrer eller søker å overtre noe vilkår som er satt i medhold av denne lov, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">muntlig eller skriftlig gir uriktige opplysninger om forhold som er av betydning for adgangen til å uføre varer, teknologi eller tjenester når det skjer</td></tr>",
        "text": "3.\tmuntlig eller skriftlig gir uriktige opplysninger om forhold som er av betydning for adgangen til å uføre varer, teknologi eller tjenester når det skjer"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a.\t</td><td class=\" morTableVerticalAlignTop morTableAlignLeft\">i erklæring avgitt til bruk for offentlig myndighet eller noen som handler på vegne av offentlig myndighet, i anledning av utførsel eller søknad om tillatelse til utførsel,</td></tr>",
        "text": "a.\ti erklæring avgitt til bruk for offentlig myndighet eller noen som handler på vegne av offentlig myndighet, i anledning av utførsel eller søknad om tillatelse til utførsel,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b.\t</td><td class=\" morTableVerticalAlignTop morTableAlignLeft\">i erklæring som skal sette en annen i stand til å gi slik erklæring som er nevnt under punkt a, eller</td></tr>",
        "text": "b.\ti erklæring som skal sette en annen i stand til å gi slik erklæring som er nevnt under punkt a, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">på annen måte overtrer eller søker å overtre bestemmelser som er gitt i eller i medhold av denne lov.</td></tr>",
        "text": "4.\tpå annen måte overtrer eller søker å overtre bestemmelser som er gitt i eller i medhold av denne lov."
    },
    {
        "tag": "p",
        "class": "avsnitt",
        "html": "På samme måte straffes medvirkning til noen overtredelse som nevnt i første ledd.",
        "text": "På samme måte straffes medvirkning til noen overtredelse som nevnt i første ledd."
    },
    {
        "tag": "p",
        "class": "avsnitt",
        "html": "Uaktsom overtredelse som nevnt i første ledd eller medvirkning til det, straffes med bøter eller fengsel inntil to år.",
        "text": "Uaktsom overtredelse som nevnt i første ledd eller medvirkning til det, straffes med bøter eller fengsel inntil to år."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "p",
        "class": "avsnitt",
        "html": "Er en overtredelse som nevnt i <a data-id=\"lov/1987-12-18-93/§5\" class=\" reference\" href=\"/lov/1987-12-18-93/%C2%A75\">§ 5</a> begått av noen som har handlet på vegne av et selskap med begrenset ansvar, et kommandittselskap eller en annen sammenslutning eller en stiftelse, kan bøtestraff ilegges foretaket.",
        "text": "Er en overtredelse som nevnt i § 5 begått av noen som har handlet på vegne av et selskap med begrenset ansvar, et kommandittselskap eller en annen sammenslutning eller en stiftelse, kan bøtestraff ilegges foretaket."
    },
    {
        "tag": "p",
        "class": "avsnitt",
        "html": "Ved utmålingen av bøtestraff etter første ledd skal det blant annet legges vekt på om overtredelsen er foretatt for å fremme foretaket interesser eller om foretaket har hatt fordel av overtredelsen.",
        "text": "Ved utmålingen av bøtestraff etter første ledd skal det blant annet legges vekt på om overtredelsen er foretatt for å fremme foretaket interesser eller om foretaket har hatt fordel av overtredelsen."
    },
    {
        "tag": "p",
        "class": "avsnitt",
        "html": "Det foretaket som gjerningsmannen har handlet på vegne av kan fradømmes retten til å drive næringsvirksomhet.",
        "text": "Det foretaket som gjerningsmannen har handlet på vegne av kan fradømmes retten til å drive næringsvirksomhet."
    },
    {
        "tag": "p",
        "class": "avsnitt",
        "html": "Straffeansvar etter denne bestemmelse foreldes etter til år.",
        "text": "Straffeansvar etter denne bestemmelse foreldes etter til år."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "p",
        "class": "avsnitt",
        "html": "Departementet kan pålegge et foretak eller en person som ikke oppfyller sin opplysningsplikt etter <a data-id=\"lov/1987-12-18-93/§2\" class=\" reference\" href=\"/lov/1987-12-18-93/%C2%A72\">§ 2</a> en daglig, løpende mulkt, inntil opplysningsplikten er oppfylt.",
        "text": "Departementet kan pålegge et foretak eller en person som ikke oppfyller sin opplysningsplikt etter § 2 en daglig, løpende mulkt, inntil opplysningsplikten er oppfylt."
    },
    {
        "tag": "p",
        "class": "avsnitt",
        "html": "Tvangsmulktens størrelse fastsettes under hensyn til hvor viktig det er at pålegget blir gjennomført.",
        "text": "Tvangsmulktens størrelse fastsettes under hensyn til hvor viktig det er at pålegget blir gjennomført."
    },
    {
        "tag": "p",
        "class": "avsnitt",
        "html": "Tvangsmulkten kan inndrives ved utpanting.",
        "text": "Tvangsmulkten kan inndrives ved utpanting."
    },
    {
        "tag": "p",
        "class": "avsnitt",
        "html": "Kongen gir nærmere forskrifter om fastsettelse, beregning og ettergivelse av tvangsmulkt.",
        "text": "Kongen gir nærmere forskrifter om fastsettelse, beregning og ettergivelse av tvangsmulkt."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "p",
        "class": "avsnitt",
        "html": "Loven trer i kraft straks. Forskriften om kontroll av strategisk eksport gitt i medhold av Mellombels <a data-id=\"lov/1946-12-13-30\" class=\" reference\" href=\"/lov/1946-12-13-30\">lov av 13. desember 1946 nr. 30</a> om utførsleforbod gjelder inntil videre.",
        "text": "Loven trer i kraft straks. Forskriften om kontroll av strategisk eksport gitt i medhold av Mellombels lov av 13. desember 1946 nr. 30 om utførsleforbod gjelder inntil videre."
    },
    {
        "tag": "p",
        "class": "avsnitt",
        "html": "Loven kommer ikke til anvendelse på tillatelser som er gitt før loven trer i kraft. Tjenesteytinger og meddelelse av teknologi mv. etter lovens ikrafttreden krever likevel tillatelse etter denne lov selv om de knytter seg til tidligere gitte tillatelser.",
        "text": "Loven kommer ikke til anvendelse på tillatelser som er gitt før loven trer i kraft. Tjenesteytinger og meddelelse av teknologi mv. etter lovens ikrafttreden krever likevel tillatelse etter denne lov selv om de knytter seg til tidligere gitte tillatelser."
    }
]