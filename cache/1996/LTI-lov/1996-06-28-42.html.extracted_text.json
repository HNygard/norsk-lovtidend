[
    {
        "tag": "p",
        "class": "marg",
        "html": "<a data-id=\"forarbeid/otprp-23-199596\" class=\" reference\" href=\"/forarbeid/otprp-23-199596\">Ot.prp.nr.23 (1995–1996)</a>, <a data-id=\"forarbeid/inns-o-62-199596\" class=\" reference\" href=\"/forarbeid/inns-o-62-199596\">Innst.O.nr.62 (1995–1996)</a>, <a data-id=\"forarbeid/besl-o-83-199596\" class=\" reference\" href=\"/forarbeid/besl-o-83-199596\">Besl.O.nr.83 (1995–1996)</a>. Odels- og lagtingsvedtak hhv. 18. og 22. juni 1996. Fremmet av Finans- og tolldepartementet.",
        "text": "Ot.prp.nr.23 (1995–1996), Innst.O.nr.62 (1995–1996), Besl.O.nr.83 (1995–1996). Odels- og lagtingsvedtak hhv. 18. og 22. juni 1996. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1991-07-20-65\" class=\" reference\" href=\"/lov/1991-07-20-65\">lov av 20. juli 1991 nr. 65</a> om særregler for beskatning av selskaper og selskapsdeltakere (selskapsskatteloven) gjøres følgende endringer:",
        "text": "I lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven) gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1991-07-20-65/§1-1\" class=\" reference\" href=\"/lov/1991-07-20-65/%C2%A71-1\">§ 1-1</a> nr. 1 skal lyde:",
        "text": "§ 1-1 nr. 1 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">1.</span> Reglene i <a data-id=\"lov/1991-07-20-65/kap1\" class=\" reference\" href=\"/lov/1991-07-20-65/kap1\">kapittel 1</a> gjelder for aksjeselskap samt likestilt selskap og sammenslutning. Som likestilt selskap regnes sparebank, annet selveiende finansieringsforetak, gjensidig forsikringsselskap, samt selskap eller sammenslutning som noen eier formuesandeler i eller mottar inntektsandeler av, når ansvaret for selskapet eller sammenslutningens forpliktelser er begrenset til selskapets eller sammenslutningens kapital. Reglene gjelder også for foretak etter <a data-id=\"lov/1991-08-30-71\" class=\" reference\" href=\"/lov/1991-08-30-71\">lov av 30. august 1991 nr. 71</a> om statsforetak, og for bank som eies av staten ved Postverket, så langt reglene passer. Reglene gjelder videre så langt de passer for interkommunalt selskap som nevnt i <a data-id=\"lov/1985-06-21-83/§1-1\" class=\" reference\" href=\"/lov/1985-06-21-83/%C2%A71-1\">selskapsloven § 1-1</a> nr. 5, når samtlige deltakere har ubegrenset ansvar for deler av selskapets forpliktelser som til sammen utgjør selskapets samlede forpliktelser.</td></tr>",
        "text": "1. Reglene i kapittel 1 gjelder for aksjeselskap samt likestilt selskap og sammenslutning. Som likestilt selskap regnes sparebank, annet selveiende finansieringsforetak, gjensidig forsikringsselskap, samt selskap eller sammenslutning som noen eier formuesandeler i eller mottar inntektsandeler av, når ansvaret for selskapet eller sammenslutningens forpliktelser er begrenset til selskapets eller sammenslutningens kapital. Reglene gjelder også for foretak etter lov av 30. august 1991 nr. 71 om statsforetak, og for bank som eies av staten ved Postverket, så langt reglene passer. Reglene gjelder videre så langt de passer for interkommunalt selskap som nevnt i selskapsloven § 1-1 nr. 5, når samtlige deltakere har ubegrenset ansvar for deler av selskapets forpliktelser som til sammen utgjør selskapets samlede forpliktelser."
    },
    {
        "tag": "p",
        "class": "avsnitt",
        "html": "<a data-id=\"lov/1991-07-20-65/§1-1\" class=\" reference\" href=\"/lov/1991-07-20-65/%C2%A71-1\">§ 1-1</a> nr. 2 skal lyde:",
        "text": "§ 1-1 nr. 2 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">2.</span> Reglene gjelder ikke for boligselskap som får inntekten ansatt etter reglene i skatteloven § 51 sjette og syvende ledd.</td></tr>",
        "text": "2. Reglene gjelder ikke for boligselskap som får inntekten ansatt etter reglene i skatteloven § 51 sjette og syvende ledd."
    },
    {
        "tag": "p",
        "class": "avsnitt",
        "html": "<a data-id=\"lov/1991-07-20-65/§1-2\" class=\" reference\" href=\"/lov/1991-07-20-65/%C2%A71-2\">§ 1-2</a> skal lyde:",
        "text": "§ 1-2 skal lyde:"
    },
    {
        "tag": "p",
        "class": "avsnitt",
        "html": "Aksjeselskap er fritatt for å betale skatt av formue. Tilsvarende gjelder for likestilt selskap og sammenslutning hvor deltakerne tilsammen eier selskapets formue, for aksje- og obligasjonsfond samt statsforetak som produserer, omsetter, overfører eller distribuerer elektrisk kraft. Grunnfondsbeviskapital regnes ikke som skattepliktig formue. Sparebank, gjensidig forsikringsselskap og samvirkeforetak betaler formuesskatt til kommunen etter reglene i skatteloven. Annet selskap og sammenslutning betaler formuesskatt til staten etter reglene i skatteloven.",
        "text": "Aksjeselskap er fritatt for å betale skatt av formue. Tilsvarende gjelder for likestilt selskap og sammenslutning hvor deltakerne tilsammen eier selskapets formue, for aksje- og obligasjonsfond samt statsforetak som produserer, omsetter, overfører eller distribuerer elektrisk kraft. Grunnfondsbeviskapital regnes ikke som skattepliktig formue. Sparebank, gjensidig forsikringsselskap og samvirkeforetak betaler formuesskatt til kommunen etter reglene i skatteloven. Annet selskap og sammenslutning betaler formuesskatt til staten etter reglene i skatteloven."
    },
    {
        "tag": "p",
        "class": "avsnitt",
        "html": "<a data-id=\"lov/1991-07-20-65/§1-3\" class=\" reference\" href=\"/lov/1991-07-20-65/%C2%A71-3\">§ 1-3</a> nytt nr. 4 skal lyde:",
        "text": "§ 1-3 nytt nr. 4 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">4.</span> Selskap som nevnt i skatteloven § 19 A-1 nr. 1 gis ikke fradrag for konsernbidrag som overstiger ligningsmessig underskudd i mottakerselskapet. Bestemmelsen i foregående punktum gjelder likevel bare for selskaper som direkte eller indirekte eies av kommuner og fylkeskommuner.</td></tr>",
        "text": "4. Selskap som nevnt i skatteloven § 19 A-1 nr. 1 gis ikke fradrag for konsernbidrag som overstiger ligningsmessig underskudd i mottakerselskapet. Bestemmelsen i foregående punktum gjelder likevel bare for selskaper som direkte eller indirekte eies av kommuner og fylkeskommuner."
    },
    {
        "tag": "p",
        "class": "avsnitt",
        "html": "<a data-id=\"lov/1991-07-20-65/§6-1\" class=\" reference\" href=\"/lov/1991-07-20-65/%C2%A76-1\">§ 6-1</a> nr. 3 skal lyde:",
        "text": "§ 6-1 nr. 3 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">3.</span> Reglene gjelder ikke for samarbeidsavtaler i petroleumsvirksomheten som nevnt i <a data-id=\"lov/1985-06-21-83/§1-1\" class=\" reference\" href=\"/lov/1985-06-21-83/%C2%A71-1\">selskapsloven § 1-1</a> fjerde ledd. Reglene gjelder heller ikke for selskaper og sameier som driver kraftproduksjon, når deltakerne selger det vesentlige av kraftproduksjonen på selvstendig basis.</td></tr>",
        "text": "3. Reglene gjelder ikke for samarbeidsavtaler i petroleumsvirksomheten som nevnt i selskapsloven § 1-1 fjerde ledd. Reglene gjelder heller ikke for selskaper og sameier som driver kraftproduksjon, når deltakerne selger det vesentlige av kraftproduksjonen på selvstendig basis."
    },
    {
        "tag": "h2",
        "class": "",
        "html": "II. Ikrafttredelse",
        "text": "II. Ikrafttredelse"
    },
    {
        "tag": "p",
        "class": "avsnitt",
        "html": "Endringene under I trer i kraft med virkning fra og med inntektsåret 1997.",
        "text": "Endringene under I trer i kraft med virkning fra og med inntektsåret 1997."
    }
]