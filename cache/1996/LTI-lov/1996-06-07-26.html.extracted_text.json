[
    {
        "tag": "p",
        "class": "marg",
        "html": "<a data-id=\"forarbeid/otprp-26-199596\" class=\" reference\" href=\"/forarbeid/otprp-26-199596\">Ot.prp.nr.26 (1995–1996)</a>, <a data-id=\"forarbeid/inns-o-55-199596\" class=\" reference\" href=\"/forarbeid/inns-o-55-199596\">Innst.O.nr.55 (1995–1996)</a>, <a data-id=\"forarbeid/besl-o-57-199596\" class=\" reference\" href=\"/forarbeid/besl-o-57-199596\">Besl.O.nr.57 (1995–1996)</a>. Odels- og lagtingsvedtak hhv. 7. og 23. mai 1996. Fremmet av Finans- og tolldepartementet.",
        "text": "Ot.prp.nr.26 (1995–1996), Innst.O.nr.55 (1995–1996), Besl.O.nr.57 (1995–1996). Odels- og lagtingsvedtak hhv. 7. og 23. mai 1996. Fremmet av Finans- og tolldepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt (skatteloven) gjøres følgende endringer:",
        "text": "I lov av 18. august 1911 nr. 8 om skatt av formue og inntekt (skatteloven) gjøres følgende endringer:"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§42\" class=\" reference\" href=\"/lov/1911-08-18-8/%C2%A742\">§ 42</a> tredje ledd ny bokstav <a data-id=\"lov/1911-08-18-8/a\" class=\" reference\" href=\"/lov/1911-08-18-8/a\">p skal</a> lyde:",
        "text": "§ 42 tredje ledd ny bokstav p skal lyde:"
    },
    {
        "tag": "p",
        "class": "avsnitt",
        "html": "Fordel ved hel eller delvis fri bolig for ansatte i Forsvaret for inntektsårene 1995, 1996 og 1997.",
        "text": "Fordel ved hel eller delvis fri bolig for ansatte i Forsvaret for inntektsårene 1995, 1996 og 1997."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§42\" class=\" reference\" href=\"/lov/1911-08-18-8/%C2%A742\">§ 42</a> trettende ledd skal lyde:",
        "text": "§ 42 trettende ledd skal lyde:"
    },
    {
        "tag": "p",
        "class": "avsnitt",
        "html": "Fordel vunnet ved erverv av, og ved senere innløsning eller salg av opsjon som gir rett til kjøp eller salg av aksje eller grunnfondsbevis fra eller til arbeidsgiver, regnes som fordel vunnet ved arbeid etter første ledd. Ved ervervet av slik opsjon settes fordelen til dens verdi ved ervervet, fratrukket den ansattes kostpris for opsjonen. Ved innløsning av opsjonen settes fordelen til den del av differansen mellom aksjens eller grunnfondsbevisets markedsverdi og innløsningsprisen etter opsjonsavtalen, som overstiger den ansattes kostpris for opsjonen og skattlagt fordel etter annet punktum ved opsjonservervet. Ved salg av opsjonen settes fordelen til den del av differansen mellom salgssum og kostpris som overstiger skattlagt fordel etter annet punktum ved opsjonservervet. Overføring av slik rett til nærstående regnes ikke som salg etter dette ledd. Som nærstående regnes i alle tilfelle personer den ansatte er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående, eller salg fra den nærstående til annen ikke nærstående, regnes som innløsning eller salg fra den ansatte. I forskrift kan departementet fastsette bindende regler om verdsettelse av opsjonens verdi ved utstedelsen, om skattefritak for mindre beløp, samt øvrige regler til gjennomføring av beskatning etter dette ledd.",
        "text": "Fordel vunnet ved erverv av, og ved senere innløsning eller salg av opsjon som gir rett til kjøp eller salg av aksje eller grunnfondsbevis fra eller til arbeidsgiver, regnes som fordel vunnet ved arbeid etter første ledd. Ved ervervet av slik opsjon settes fordelen til dens verdi ved ervervet, fratrukket den ansattes kostpris for opsjonen. Ved innløsning av opsjonen settes fordelen til den del av differansen mellom aksjens eller grunnfondsbevisets markedsverdi og innløsningsprisen etter opsjonsavtalen, som overstiger den ansattes kostpris for opsjonen og skattlagt fordel etter annet punktum ved opsjonservervet. Ved salg av opsjonen settes fordelen til den del av differansen mellom salgssum og kostpris som overstiger skattlagt fordel etter annet punktum ved opsjonservervet. Overføring av slik rett til nærstående regnes ikke som salg etter dette ledd. Som nærstående regnes i alle tilfelle personer den ansatte er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående, eller salg fra den nærstående til annen ikke nærstående, regnes som innløsning eller salg fra den ansatte. I forskrift kan departementet fastsette bindende regler om verdsettelse av opsjonens verdi ved utstedelsen, om skattefritak for mindre beløp, samt øvrige regler til gjennomføring av beskatning etter dette ledd."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§42\" class=\" reference\" href=\"/lov/1911-08-18-8/%C2%A742\">§ 42</a> nytt fjortende ledd skal lyde:",
        "text": "§ 42 nytt fjortende ledd skal lyde:"
    },
    {
        "tag": "p",
        "class": "avsnitt",
        "html": "Beløp som er skattlagt ved ervervet etter foregående ledd annet punktum, jf. siste punktum (ervervsbeløpet), kan fradras i alminnelig inntekt ved senere bortfall av opsjonen. Ved utnyttelse av opsjonen i form av innløsning til lavere verdi enn ervervsbeløpet, gis slikt fradrag for differansen mellom ervervsbeløpet og innløsningsverdien. Med innløsningsverdi menes her markedsverdien av den underliggende aksje eller grunnfondsbevis på innløsningstidspunktet, fratrukket innløsningsprisen etter opsjonsavtalen. Ved utnyttelse av opsjonen i form av salg til lavere pris enn ervervsbeløpet, gis slikt fradrag for differansen mellom ervervsbeløpet og salgssummen. Departementet kan i forskrift gi nærmere regler om gjennomføring av fradrag etter dette ledd.",
        "text": "Beløp som er skattlagt ved ervervet etter foregående ledd annet punktum, jf. siste punktum (ervervsbeløpet), kan fradras i alminnelig inntekt ved senere bortfall av opsjonen. Ved utnyttelse av opsjonen i form av innløsning til lavere verdi enn ervervsbeløpet, gis slikt fradrag for differansen mellom ervervsbeløpet og innløsningsverdien. Med innløsningsverdi menes her markedsverdien av den underliggende aksje eller grunnfondsbevis på innløsningstidspunktet, fratrukket innløsningsprisen etter opsjonsavtalen. Ved utnyttelse av opsjonen i form av salg til lavere pris enn ervervsbeløpet, gis slikt fradrag for differansen mellom ervervsbeløpet og salgssummen. Departementet kan i forskrift gi nærmere regler om gjennomføring av fradrag etter dette ledd."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "Endringene under I trer i kraft straks med virkning fra og med inntektsåret 1995 til og med inntektsåret 1997. Endringene under II trer i kraft fra og med inntektsåret 1996.",
        "text": "Endringene under I trer i kraft straks med virkning fra og med inntektsåret 1995 til og med inntektsåret 1997. Endringene under II trer i kraft fra og med inntektsåret 1996."
    }
]