[
    {
        "tag": "p",
        "class": "marg",
        "html": "Ot.prp.nr.23 (1981–1982), Innst.O.nr.84 (1981–1982) og Besl.O.nr.80 (1981–1982). Odels- og Lagtingsvedtak hhv. 3. og 10. juni 1982. Fremmet av Industridepartementet.",
        "text": "Ot.prp.nr.23 (1981–1982), Innst.O.nr.84 (1981–1982) og Besl.O.nr.80 (1981–1982). Odels- og Lagtingsvedtak hhv. 3. og 10. juni 1982. Fremmet av Industridepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1952-10-24\" class=\" reference\" href=\"/lov/1952-10-24\">lova av 24. oktober 1952</a> om godkjenning av entreprenørar som driv med husbygging eller anna byggarbeid gjerast følgjande endringar:",
        "text": "I lova av 24. oktober 1952 om godkjenning av entreprenørar som driv med husbygging eller anna byggarbeid gjerast følgjande endringar:"
    },
    {
        "tag": "p",
        "class": "avsnitt",
        "html": "§ 1 skal lyda:",
        "text": "§ 1 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Kvar lova gjeld</em>",
        "text": "Kvar lova gjeld"
    },
    {
        "tag": "p",
        "class": "avsnitt",
        "html": "Denne lova gjeld i heile riket. På Svalbard, Jan Mayen og bilanda gjeld lova berre dersom dette vert fastsett av Kongen. På kontinentalsokkelen gjeld lova ikkje.",
        "text": "Denne lova gjeld i heile riket. På Svalbard, Jan Mayen og bilanda gjeld lova berre dersom dette vert fastsett av Kongen. På kontinentalsokkelen gjeld lova ikkje."
    },
    {
        "tag": "p",
        "class": "avsnitt",
        "html": "§ 3 skal lyda:",
        "text": "§ 3 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Godkjenning</em>",
        "text": "Godkjenning"
    },
    {
        "tag": "p",
        "class": "avsnitt",
        "html": "Når ikkje anna er sagt i denne lova, må einast godkjend (autorisert) entreprenør taka arbeid i dei faggreiner av husbygging og anna byggarbeid som Kongen til kvar tid fastset.",
        "text": "Når ikkje anna er sagt i denne lova, må einast godkjend (autorisert) entreprenør taka arbeid i dei faggreiner av husbygging og anna byggarbeid som Kongen til kvar tid fastset."
    },
    {
        "tag": "p",
        "class": "avsnitt",
        "html": "Godkjenning kan lyda på ei eller fleire faggreiner. I serlege høve kan godkjenning lyda på dei av ei faggrein. Godkjenning gjeld i heile riket.",
        "text": "Godkjenning kan lyda på ei eller fleire faggreiner. I serlege høve kan godkjenning lyda på dei av ei faggrein. Godkjenning gjeld i heile riket."
    },
    {
        "tag": "p",
        "class": "avsnitt",
        "html": "§ 4 nr. 1 skal lyda:",
        "text": "§ 4 nr. 1 skal lyda:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">I.\t</td><td class=\" morTableVerticalAlignTop morTableAlignLeft\">Ein entreprenør som ikkje har meir enn 5 personar i sitt føretak, tilsette av alle slag og eigarår som arbeider i verksemda medrekna, treng ikkje godkjenning til å gjera arbeid som går inn under lova. Han kan ikkje nytta underentreprenørar til nokon dei av arbeidet. For einskilde faggreiner kan Kongen fatsetja at unnataket i første punktum ikkje skal gjelda eller nærare avgrensast.</td></tr>",
        "text": "I.\tEin entreprenør som ikkje har meir enn 5 personar i sitt føretak, tilsette av alle slag og eigarår som arbeider i verksemda medrekna, treng ikkje godkjenning til å gjera arbeid som går inn under lova. Han kan ikkje nytta underentreprenørar til nokon dei av arbeidet. For einskilde faggreiner kan Kongen fatsetja at unnataket i første punktum ikkje skal gjelda eller nærare avgrensast."
    },
    {
        "tag": "p",
        "class": "avsnitt",
        "html": "§ 4 nr. 5 skal lyda:",
        "text": "§ 4 nr. 5 skal lyda:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">I serlege tilfelle kan departementet eller den departementet gjev fullmakt gå med på at ein entreprenør tar på seg eller gjer eit arbeid der det elles krevst godkjenning etter lova, jamvel om entreprenøren ikkje er godkjend i faggreina. Kongen kan for einskilde faggreiner fastsetja at slikt løyve berre kan gjevast til ein entreprenør som er godkjend i det minste i ei anna faggrein.</td></tr>",
        "text": "5.\tI serlege tilfelle kan departementet eller den departementet gjev fullmakt gå med på at ein entreprenør tar på seg eller gjer eit arbeid der det elles krevst godkjenning etter lova, jamvel om entreprenøren ikkje er godkjend i faggreina. Kongen kan for einskilde faggreiner fastsetja at slikt løyve berre kan gjevast til ein entreprenør som er godkjend i det minste i ei anna faggrein."
    },
    {
        "tag": "p",
        "class": "avsnitt",
        "html": "§ 5 skal lyda:",
        "text": "§ 5 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Godkjenningsmakter</em>",
        "text": "Godkjenningsmakter"
    },
    {
        "tag": "p",
        "class": "avsnitt",
        "html": "Godkjenning vert gjeven av vedkomande departement. Kongen kan likevel overlata dette til anna tenestemakt.",
        "text": "Godkjenning vert gjeven av vedkomande departement. Kongen kan likevel overlata dette til anna tenestemakt."
    },
    {
        "tag": "p",
        "class": "avsnitt",
        "html": "§ 6 skal lyda:",
        "text": "§ 6 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Rådgjevande nemnder</em>",
        "text": "Rådgjevande nemnder"
    },
    {
        "tag": "p",
        "class": "avsnitt",
        "html": "Til å gjeva råd i saker etter denne lova nemner departementet opp for kvar faggrein ei nemnd på 7 medlemmer og varamedlemmer for kvar ein av dei. Departementet peikar ut formannen og varaformannen.",
        "text": "Til å gjeva råd i saker etter denne lova nemner departementet opp for kvar faggrein ei nemnd på 7 medlemmer og varamedlemmer for kvar ein av dei. Departementet peikar ut formannen og varaformannen."
    },
    {
        "tag": "p",
        "class": "avsnitt",
        "html": "Når departementet meiner at det trengst, kan det i det einskilde fylket nemna opp ei nemnd på 4 medlemmer og like mange varamedlemmer til å gjeva råd når det gjeld søknader om godkjenning som skal avgjerast av fylkesmannen. Det kan nemnast opp ei nemnd for kvar faggrein. Departementet peikar ut formann og varaformann i nemnda. Har to fylke sams fylkesmann, kan det nemnast opp sams nemnder for båe fylka.",
        "text": "Når departementet meiner at det trengst, kan det i det einskilde fylket nemna opp ei nemnd på 4 medlemmer og like mange varamedlemmer til å gjeva råd når det gjeld søknader om godkjenning som skal avgjerast av fylkesmannen. Det kan nemnast opp ei nemnd for kvar faggrein. Departementet peikar ut formann og varaformann i nemnda. Har to fylke sams fylkesmann, kan det nemnast opp sams nemnder for båe fylka."
    },
    {
        "tag": "p",
        "class": "avsnitt",
        "html": "Nemndmedlemmer og varamedlemmer vert oppnemnde for 4 år. Den som vert oppnemnd, er skyldig til å taka på seg ombodet, men kan beda seg unna ny oppnemning for like lang tid som han har gjort teneste.",
        "text": "Nemndmedlemmer og varamedlemmer vert oppnemnde for 4 år. Den som vert oppnemnd, er skyldig til å taka på seg ombodet, men kan beda seg unna ny oppnemning for like lang tid som han har gjort teneste."
    },
    {
        "tag": "p",
        "class": "avsnitt",
        "html": "Nemndmedlemmene får skyss- og kostpengar og vederlag for arbeidet av statskassa. Vedkommande departement fastset vederlaget. Om andre utlegg som nemndarbeidet fører med seg, gjeld det same.",
        "text": "Nemndmedlemmene får skyss- og kostpengar og vederlag for arbeidet av statskassa. Vedkommande departement fastset vederlaget. Om andre utlegg som nemndarbeidet fører med seg, gjeld det same."
    },
    {
        "tag": "p",
        "class": "avsnitt",
        "html": "§ 7 skal lyda:",
        "text": "§ 7 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Vedtak og avgjerder</em>",
        "text": "Vedtak og avgjerder"
    },
    {
        "tag": "p",
        "class": "avsnitt",
        "html": "Nemndene er vedtaksføre når formannen eller varaformannen og i Landsnemnda minst 4, i fylkesnemndene minst 2, andre nemndmedlemmer er til stades. Mellom like røystetall skil formannsrøysta.",
        "text": "Nemndene er vedtaksføre når formannen eller varaformannen og i Landsnemnda minst 4, i fylkesnemndene minst 2, andre nemndmedlemmer er til stades. Mellom like røystetall skil formannsrøysta."
    },
    {
        "tag": "p",
        "class": "avsnitt",
        "html": "Det skal førast bok i nemndmøta, og i denne skal både sakene og tilrådingane førast inn. Møteboka frå kvart møte skrivast under av møteleiaren og eit av medlemmene av nemnda. Nemnda veljar denne for kvart møte blant dei som har vore til stades.",
        "text": "Det skal førast bok i nemndmøta, og i denne skal både sakene og tilrådingane førast inn. Møteboka frå kvart møte skrivast under av møteleiaren og eit av medlemmene av nemnda. Nemnda veljar denne for kvart møte blant dei som har vore til stades."
    },
    {
        "tag": "p",
        "class": "avsnitt",
        "html": "§ 8 skal lyda:",
        "text": "§ 8 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Vilkår for godkjenning</em>",
        "text": "Vilkår for godkjenning"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">A.\t</td><td class=\" morTableVerticalAlignTop morTableAlignLeft\">Den som skal få godkjenning må søkja om det skriftleg, vera myndig, ha hatt tilhald i riket i minst eitt år i samanheng og framleis bu her. I serhøve kan departementet gjera unnatak frå desse vilkåra.</td></tr>",
        "text": "A.\tDen som skal få godkjenning må søkja om det skriftleg, vera myndig, ha hatt tilhald i riket i minst eitt år i samanheng og framleis bu her. I serhøve kan departementet gjera unnatak frå desse vilkåra."
    },
    {
        "tag": "p",
        "class": "avsnitt",
        "html": "Søkjaren får godkjenning når han legg fram:",
        "text": "Søkjaren får godkjenning når han legg fram:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">1.\t</td><td class=\" morTableVerticalAlignTop morTableAlignLeft\">Vitnemål for at han har greidd utgangsprøva på lina for husbygging, byggjetiltak eller byggjeteknikk på ingeniørhøgskule (tidlegare teknisk skule) eller for at han har greidd annan eksamen som er minst jamgod med slik prøve, eller fagbrev i den faggreina søknaden om godkjenning gjeld. Kongen kan for einskilde faggreiner fastsetja at ein mindre krevjande teknisk eksamen skal godtakast, eller at vitnemål om teknisk eksamen ikkje skal krevjast, sjå nr. 2 første leden, siste punktum.</td></tr>",
        "text": "1.\tVitnemål for at han har greidd utgangsprøva på lina for husbygging, byggjetiltak eller byggjeteknikk på ingeniørhøgskule (tidlegare teknisk skule) eller for at han har greidd annan eksamen som er minst jamgod med slik prøve, eller fagbrev i den faggreina søknaden om godkjenning gjeld. Kongen kan for einskilde faggreiner fastsetja at ein mindre krevjande teknisk eksamen skal godtakast, eller at vitnemål om teknisk eksamen ikkje skal krevjast, sjå nr. 2 første leden, siste punktum."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">2.\t</td><td class=\" morTableVerticalAlignTop morTableAlignLeft\">Vitnemål for at han i minst 3 år har drive sjølvstendig entreprenørverksemd eller arbeidt hjå entreprenørføretak eller hjå stat eller kommune eller andre som gjer bygg eller anleggsarbeid til seg sjølve. Han må ha hatt slikt arbeid at det har gjeve fagkunnskap nok i dei faggreiner søknaden gjeld. For faggreiner som krev serleg sakkunne kan Kongen fastsetja at søkjaren må ettervisa at han har hatt slikt arbeid i meir enn 3 år, men ikkje i meir enn 6. For faggreiner der det er gjort vedtak etter nr. 1, siste punktum, kan Kongen fastsetja at ein søkjar må ettervisa at han har hatt slikt arbeid i inntil 8 år, dersom han ikkje har utgangsprøve frå ingeniørhøgskule (tidlegare teknisk skule).</td></tr>",
        "text": "2.\tVitnemål for at han i minst 3 år har drive sjølvstendig entreprenørverksemd eller arbeidt hjå entreprenørføretak eller hjå stat eller kommune eller andre som gjer bygg eller anleggsarbeid til seg sjølve. Han må ha hatt slikt arbeid at det har gjeve fagkunnskap nok i dei faggreiner søknaden gjeld. For faggreiner som krev serleg sakkunne kan Kongen fastsetja at søkjaren må ettervisa at han har hatt slikt arbeid i meir enn 3 år, men ikkje i meir enn 6. For faggreiner der det er gjort vedtak etter nr. 1, siste punktum, kan Kongen fastsetja at ein søkjar må ettervisa at han har hatt slikt arbeid i inntil 8 år, dersom han ikkje har utgangsprøve frå ingeniørhøgskule (tidlegare teknisk skule)."
    },
    {
        "tag": "p",
        "class": "morTag_nna avsnitt",
        "html": "Departementet kan fastsetja at søkjaren ikkje treng ha arbeidt i sovore verksemd så lenge som 3 år når han før er godkjend entreprenør i anna faggrein enn den søknaden gjeld, eller er godteken som fagleg leiar i anna faggrein i ei entreprenørverksemd.",
        "text": "Departementet kan fastsetja at søkjaren ikkje treng ha arbeidt i sovore verksemd så lenge som 3 år når han før er godkjend entreprenør i anna faggrein enn den søknaden gjeld, eller er godteken som fagleg leiar i anna faggrein i ei entreprenørverksemd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">3.\t</td><td class=\" morTableVerticalAlignTop morTableAlignLeft\">Vitnemål for at han har slik kunnskap i bokførsle at han kan greia den bokføringsskyldnad som er fastsett for sjølvstendige næringsdrivande, og at han kan greia dei utrekningar (kalkulasjoner) som er turvande i entreprenørverksemd.</td></tr>",
        "text": "3.\tVitnemål for at han har slik kunnskap i bokførsle at han kan greia den bokføringsskyldnad som er fastsett for sjølvstendige næringsdrivande, og at han kan greia dei utrekningar (kalkulasjoner) som er turvande i entreprenørverksemd."
    },
    {
        "tag": "p",
        "class": "morTag_nna avsnitt",
        "html": "Som vitnemål for kunnskap i bokførsle skal godtakast:",
        "text": "Som vitnemål for kunnskap i bokførsle skal godtakast:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">a)\t</td><td class=\" morTableVerticalAlignTop morTableAlignLeft\">vitnemål frå skule som har bokførsle til fag om at han har gjennomgått skulen og undervisninga der i bokførsle, dersom undervisninga er godkjent av departementet, eller</td></tr>",
        "text": "a)\tvitnemål frå skule som har bokførsle til fag om at han har gjennomgått skulen og undervisninga der i bokførsle, dersom undervisninga er godkjent av departementet, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">b)\t</td><td class=\" morTableVerticalAlignTop morTableAlignLeft\">vitnemål om at han har gjennomgått kurs og greidd prøve i faget som vert halden av organisasjon eller institusjon, dersom undervisninga og prøva er godkjent av departementet, idet godkjenning kan gjevast i ei eller fleire faggreiner, eller</td></tr>",
        "text": "b)\tvitnemål om at han har gjennomgått kurs og greidd prøve i faget som vert halden av organisasjon eller institusjon, dersom undervisninga og prøva er godkjent av departementet, idet godkjenning kan gjevast i ei eller fleire faggreiner, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">c)\t</td><td class=\" morTableVerticalAlignTop morTableAlignLeft\">handelsbrev eller håndverksbrev i noko handverksfag.</td></tr>",
        "text": "c)\thandelsbrev eller håndverksbrev i noko handverksfag."
    },
    {
        "tag": "p",
        "class": "morTag_nna avsnitt",
        "html": "Som vitnemål for kunnskap i fagleg kalkulasjon skal godtakast:",
        "text": "Som vitnemål for kunnskap i fagleg kalkulasjon skal godtakast:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">a)\t</td><td class=\" morTableVerticalAlignTop morTableAlignLeft\">vitnemål frå skule som har kalkulasjon av bygg- eller anleggsarbeid til fag om at han har gjennomgått skulen og undervisninga der i slik kalkulasjon, dersom undervisninga er godkjent av departementet, eller</td></tr>",
        "text": "a)\tvitnemål frå skule som har kalkulasjon av bygg- eller anleggsarbeid til fag om at han har gjennomgått skulen og undervisninga der i slik kalkulasjon, dersom undervisninga er godkjent av departementet, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">b)\t</td><td class=\" morTableVerticalAlignTop morTableAlignLeft\">vitnemål om at han har gjennomgått kurs og greidd prøve i faget som vert halden av organisasjon eller institusjon, dersom undervisninga og prøva er godkjent av departementet, idet godkjenning kan gjevast i ei eller fleire faggreiner, eller</td></tr>",
        "text": "b)\tvitnemål om at han har gjennomgått kurs og greidd prøve i faget som vert halden av organisasjon eller institusjon, dersom undervisninga og prøva er godkjent av departementet, idet godkjenning kan gjevast i ei eller fleire faggreiner, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"3\" class=\"morTag_nnn leftMargin_3 listeitemNummer morTableVerticalAlignTop morTableAlignRight morTableWidthPercent15\">c)\t</td><td class=\" morTableVerticalAlignTop morTableAlignLeft\">håndverksbrev i murarfaget og tømrarfaget.</td></tr>",
        "text": "c)\thåndverksbrev i murarfaget og tømrarfaget."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">4.\t</td><td class=\" morTableVerticalAlignTop morTableAlignLeft\">Vitnemål for at han har god kjennskap til lovene og andre føresegner som gjeld for yrket, og at det ikkje er noko serleg å seia på den måten han etterlever desse føresegnene.</td></tr>",
        "text": "4.\tVitnemål for at han har god kjennskap til lovene og andre føresegner som gjeld for yrket, og at det ikkje er noko serleg å seia på den måten han etterlever desse føresegnene."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">5.\t</td><td class=\" morTableVerticalAlignTop morTableAlignLeft\">Vitnemål for at han er vederheftig økonomisk.</td></tr>",
        "text": "5.\tVitnemål for at han er vederheftig økonomisk."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">6.\t</td><td class=\" morTableVerticalAlignTop morTableAlignLeft\">Vitnemål for at det ikkje er noko serleg å seia på atferda hans.</td></tr>",
        "text": "6.\tVitnemål for at det ikkje er noko serleg å seia på atferda hans."
    },
    {
        "tag": "p",
        "class": "avsnitt",
        "html": "Når serlege grunnar er for det, kan departementet gjera unnatak frå føresegnene under nr. 1, 2 og 3.",
        "text": "Når serlege grunnar er for det, kan departementet gjera unnatak frå føresegnene under nr. 1, 2 og 3."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">B.\t</td><td class=\" morTableVerticalAlignTop morTableAlignLeft\">Godkjenning skal også gjevast når søkjaren har fagleg leiar for entreprenørverksemda, og etterviser at leiaren fyller vilkåra i A første leden og andre leden nr. 1-4 og 6, og søkjaren fyller vilkåret i A andre leden nr. 5.</td></tr>",
        "text": "B.\tGodkjenning skal også gjevast når søkjaren har fagleg leiar for entreprenørverksemda, og etterviser at leiaren fyller vilkåra i A første leden og andre leden nr. 1-4 og 6, og søkjaren fyller vilkåret i A andre leden nr. 5."
    },
    {
        "tag": "p",
        "class": "avsnitt",
        "html": "A første leden siste punktum og A siste leden gjeld på tilsvarande måte.",
        "text": "A første leden siste punktum og A siste leden gjeld på tilsvarande måte."
    },
    {
        "tag": "p",
        "class": "avsnitt",
        "html": "Berre den kan reknast for fagleg leiar i ei faggrein som er fast tilsett i føretaket og leiar faggreina i verksemda.",
        "text": "Berre den kan reknast for fagleg leiar i ei faggrein som er fast tilsett i føretaket og leiar faggreina i verksemda."
    },
    {
        "tag": "p",
        "class": "avsnitt",
        "html": "Når nokon etter reglane ovanfor er fagleg leiar for ei eller fleire faggreiner i ei entreprenørverksemd, kan han ikkje på same tid driva eiga entreprenørverksemd og heller ikkje vera fagleg leiar i anna entreprenørføretak. I serhøve kan departementet gjera unnatak frå denne føresegna.",
        "text": "Når nokon etter reglane ovanfor er fagleg leiar for ei eller fleire faggreiner i ei entreprenørverksemd, kan han ikkje på same tid driva eiga entreprenørverksemd og heller ikkje vera fagleg leiar i anna entreprenørføretak. I serhøve kan departementet gjera unnatak frå denne føresegna."
    },
    {
        "tag": "p",
        "class": "avsnitt",
        "html": "Vedkomande godkjenningsmakt skal ha melding om kven som til kvar tid er fagleg leiar for dei ymse faggreiner i ei verksemd. Skifter ei verksemd leiar, må det ettervisast for godkjenningsmakta at den nye leiaren fyller vilkåra i denne bokstaven sjå § 11 tredje leden.",
        "text": "Vedkomande godkjenningsmakt skal ha melding om kven som til kvar tid er fagleg leiar for dei ymse faggreiner i ei verksemd. Skifter ei verksemd leiar, må det ettervisast for godkjenningsmakta at den nye leiaren fyller vilkåra i denne bokstaven sjå § 11 tredje leden."
    },
    {
        "tag": "p",
        "class": "avsnitt",
        "html": "§ 9 skal lyda:",
        "text": "§ 9 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Godkjenning til selskap</em>",
        "text": "Godkjenning til selskap"
    },
    {
        "tag": "p",
        "class": "avsnitt",
        "html": "Eit ansvarleg selskap eller kommandittselskap (kommandittaksjeselskap medrekna) får godkjenning når alle dei ansvarlege som er med i selskapet, etterviser at dei fyller vilkåra i § 8 A andre leden nr. 5, og den faglege leiaren for entrepenørverksemda til selskapet etterviser at han fyller dei andre vilkåra i § 8 A.",
        "text": "Eit ansvarleg selskap eller kommandittselskap (kommandittaksjeselskap medrekna) får godkjenning når alle dei ansvarlege som er med i selskapet, etterviser at dei fyller vilkåra i § 8 A andre leden nr. 5, og den faglege leiaren for entrepenørverksemda til selskapet etterviser at han fyller dei andre vilkåra i § 8 A."
    },
    {
        "tag": "p",
        "class": "avsnitt",
        "html": "Aksjeselskap og anna selskap med avgrensa ansvar får godkjenning når det etterviser at det fyller vilkåret i § 8 A andre leden nr. 5, og den faglege leiaren for entreprenørverksemda til selskapet etterviser at han fyller dei andre vilkåra i § 8 A.",
        "text": "Aksjeselskap og anna selskap med avgrensa ansvar får godkjenning når det etterviser at det fyller vilkåret i § 8 A andre leden nr. 5, og den faglege leiaren for entreprenørverksemda til selskapet etterviser at han fyller dei andre vilkåra i § 8 A."
    },
    {
        "tag": "p",
        "class": "avsnitt",
        "html": "§ 8 B andre til femte leden gjeld på tilsvarande måte.",
        "text": "§ 8 B andre til femte leden gjeld på tilsvarande måte."
    },
    {
        "tag": "p",
        "class": "avsnitt",
        "html": "§ 10 skal lyda:",
        "text": "§ 10 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Avferd og konkurs</em>",
        "text": "Avferd og konkurs"
    },
    {
        "tag": "p",
        "class": "avsnitt",
        "html": "Døyr ein godkjend entreprenør, kan attlevande ektemake fullføra arbeid som var sett igang eller som det etterviseleg var gjort avtale om før avferda, dersom buet vert overteke uskifta. I anna fall har avferdbuet denne retten, og når skiftet er gjennomførd, den eller dei arvingar som tek over entreprenørverksemda. Denne må likevel ikkje halda fram lenger enn 6 månader frå avferdsdagen utan samtykke frå departementet. Når det vert gjeve samtykke, kan departementet setja nøgnare vilkår for drifta.",
        "text": "Døyr ein godkjend entreprenør, kan attlevande ektemake fullføra arbeid som var sett igang eller som det etterviseleg var gjort avtale om før avferda, dersom buet vert overteke uskifta. I anna fall har avferdbuet denne retten, og når skiftet er gjennomførd, den eller dei arvingar som tek over entreprenørverksemda. Denne må likevel ikkje halda fram lenger enn 6 månader frå avferdsdagen utan samtykke frå departementet. Når det vert gjeve samtykke, kan departementet setja nøgnare vilkår for drifta."
    },
    {
        "tag": "p",
        "class": "avsnitt",
        "html": "Gjer ein godkjend entreprenør konkurs, har konkursbuet same retten til å halda fram verksemda som fastsett i førre leden for ektemake, avferdbu eller arvingar. 6 månadersfristen reknast då frå konkursopninga. Siste setningen i førre leden gjeld tilsvarande.",
        "text": "Gjer ein godkjend entreprenør konkurs, har konkursbuet same retten til å halda fram verksemda som fastsett i førre leden for ektemake, avferdbu eller arvingar. 6 månadersfristen reknast då frå konkursopninga. Siste setningen i førre leden gjeld tilsvarande."
    },
    {
        "tag": "p",
        "class": "avsnitt",
        "html": "§ 11 skal lyda:",
        "text": "§ 11 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Når løyvebrev held opp å gjelda</em>",
        "text": "Når løyvebrev held opp å gjelda"
    },
    {
        "tag": "p",
        "class": "avsnitt",
        "html": "Flytter ein entreprenør frå riket, eller vert han sett under verjemål, held løyvebrevet opp å gjelde til han atter vert norsk innbyggjar eller vert myndig.",
        "text": "Flytter ein entreprenør frå riket, eller vert han sett under verjemål, held løyvebrevet opp å gjelde til han atter vert norsk innbyggjar eller vert myndig."
    },
    {
        "tag": "p",
        "class": "avsnitt",
        "html": "Gjer ein entreprenør konkurs, held likeeins løyvebrevet opp å gjelda. Dersom skulda til entreprenøren vert oppgjort, ettergjeven eller fell bort på annen måte eller entreprenøren får skuldsemje (akkord), kan departementet fastsetja at løyvebrevet atter skal gjelda, når det finn at entreprenøren ikkje kan leggjast noko til last for at verksemda gjorde konkurs, og han ikkje har synt ei åtferd som øydelegg den tiltrua som trengst i yrket hans.",
        "text": "Gjer ein entreprenør konkurs, held likeeins løyvebrevet opp å gjelda. Dersom skulda til entreprenøren vert oppgjort, ettergjeven eller fell bort på annen måte eller entreprenøren får skuldsemje (akkord), kan departementet fastsetja at løyvebrevet atter skal gjelda, når det finn at entreprenøren ikkje kan leggjast noko til last for at verksemda gjorde konkurs, og han ikkje har synt ei åtferd som øydelegg den tiltrua som trengst i yrket hans."
    },
    {
        "tag": "p",
        "class": "avsnitt",
        "html": "Løyvebrev etter § 8 B og § 9 held elles opp å gjelda når verksemda ikkje lenger har slik fagleg leiar som er kravt i desse føresegnene. Døyr den faglege leiaren, eller har han slutta i føretaket utan at dette har årsaka si i tilhøve som må tilreknast verksemda, kan føretaket fullføra arbeid som var sett igang eller som det etterviseleg var gjort avtale om før leiaren slutta. Verksemda må likevel ikkje halda fram lenger enn 6 månader frå då av utan samtykke frå departementet. Når det vert gjeve samtykke, kan departementet setja nøgnare vilkår for drifta.",
        "text": "Løyvebrev etter § 8 B og § 9 held elles opp å gjelda når verksemda ikkje lenger har slik fagleg leiar som er kravt i desse føresegnene. Døyr den faglege leiaren, eller har han slutta i føretaket utan at dette har årsaka si i tilhøve som må tilreknast verksemda, kan føretaket fullføra arbeid som var sett igang eller som det etterviseleg var gjort avtale om før leiaren slutta. Verksemda må likevel ikkje halda fram lenger enn 6 månader frå då av utan samtykke frå departementet. Når det vert gjeve samtykke, kan departementet setja nøgnare vilkår for drifta."
    },
    {
        "tag": "p",
        "class": "avsnitt",
        "html": "Departementet kan taka tilbake løyvebrevet om entreprenøren eller den faglege leiaren er saka i uærleg ferd eller har brote føresegn gjeven i eller med heimel i lova.",
        "text": "Departementet kan taka tilbake løyvebrevet om entreprenøren eller den faglege leiaren er saka i uærleg ferd eller har brote føresegn gjeven i eller med heimel i lova."
    },
    {
        "tag": "p",
        "class": "avsnitt",
        "html": "§ 12 skal lyda:",
        "text": "§ 12 skal lyda:"
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Avgifter</em>",
        "text": "Avgifter"
    },
    {
        "tag": "p",
        "class": "avsnitt",
        "html": "Departementet kan fastsetja at ein godkjend entreprenør skal svara ei årleg avgift til statskassa, under dette kor stor avgifta skal vera. Avgifta skal svarast ukravd til skattefuten på den faste forretningsstaden åt entreprenøren innan utgangen av januar månad. Det året godkjenning vert gjeven, skal entreprenøren svara full årsavgift innan ein månad frå godkjenningsdagen. Avgifta kan søkjast inn med panting.",
        "text": "Departementet kan fastsetja at ein godkjend entreprenør skal svara ei årleg avgift til statskassa, under dette kor stor avgifta skal vera. Avgifta skal svarast ukravd til skattefuten på den faste forretningsstaden åt entreprenøren innan utgangen av januar månad. Det året godkjenning vert gjeven, skal entreprenøren svara full årsavgift innan ein månad frå godkjenningsdagen. Avgifta kan søkjast inn med panting."
    },
    {
        "tag": "p",
        "class": "avsnitt",
        "html": "Gjer entreprenøren ikkje opp forfallen avgift seinast ein månad etter han fekk påkrav i innskrive brev, fell godkjenninga bort. Misser nokon godkjenning på den måten, må han svara skyldig årsavgift før han kan få ny godkjenning.",
        "text": "Gjer entreprenøren ikkje opp forfallen avgift seinast ein månad etter han fekk påkrav i innskrive brev, fell godkjenninga bort. Misser nokon godkjenning på den måten, må han svara skyldig årsavgift før han kan få ny godkjenning."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Kongen fastset kva tid lova her skal taka til å gjelda.</td></tr>",
        "text": "1.\tKongen fastset kva tid lova her skal taka til å gjelda."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Godkjenningar som er gjevne i lut av riket etter <a data-id=\"lov/1952-10-24\" class=\" reference\" href=\"/lov/1952-10-24\">lov av 24. oktober 1952</a> om godkjenning av entreprenørar som driv med husbygging eller anna byggarbeid før lovendringa her, skal gjelda i heile riket frå den tid endringa tek til å gjelda.</td></tr>",
        "text": "2.\tGodkjenningar som er gjevne i lut av riket etter lov av 24. oktober 1952 om godkjenning av entreprenørar som driv med husbygging eller anna byggarbeid før lovendringa her, skal gjelda i heile riket frå den tid endringa tek til å gjelda."
    },
    {
        "tag": "p",
        "class": "avsnitt",
        "html": "Dette gjeld likevel ikkje dei godkjenningar som er gjevne med heimel i § 15 nr. 2 fjerde og femte leden. Desse godkjenningar skal halda fram å gjelda same stader som før.",
        "text": "Dette gjeld likevel ikkje dei godkjenningar som er gjevne med heimel i § 15 nr. 2 fjerde og femte leden. Desse godkjenningar skal halda fram å gjelda same stader som før."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Den som når lovendringa tek til å gjelda, med heimel i den tidlegare lov § 4 nr. 1 første punktum driv entreprenørverksemd med leigd hjelp i ei faggrein der unnataket ikkje lenger skal stå ved lag eller vert særskilt avgrensa, skal ha rett til å halda fram verksemda i den faggreina Kongen fastset, med ikkje meir enn 5 personar i føretaket, tilsette av alle slag og eigarår som arbeider i verksemda medrekna, på desse vilkåra:</td></tr>",
        "text": "3.\tDen som når lovendringa tek til å gjelda, med heimel i den tidlegare lov § 4 nr. 1 første punktum driv entreprenørverksemd med leigd hjelp i ei faggrein der unnataket ikkje lenger skal stå ved lag eller vert særskilt avgrensa, skal ha rett til å halda fram verksemda i den faggreina Kongen fastset, med ikkje meir enn 5 personar i føretaket, tilsette av alle slag og eigarår som arbeider i verksemda medrekna, på desse vilkåra:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a)\t</td><td class=\" morTableVerticalAlignTop morTableAlignLeft\">Han må melda verksemda til fylkesmannen på den faste forretningsstaden sin innan eitt år etter at lovendringa tok til å gjelda, elles fell retten då bort.</td></tr>",
        "text": "a)\tHan må melda verksemda til fylkesmannen på den faste forretningsstaden sin innan eitt år etter at lovendringa tok til å gjelda, elles fell retten då bort."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b)\t</td><td class=\" morTableVerticalAlignTop morTableAlignLeft\">Han må ettervise at han fyller vilkåret i § 8 A andre leden nr. 5 og at han sjølve – eller i tilfelle den faglege leiaren – fyller vilkåra i § 8 A første leden og andre leden nr. 6.</td></tr>",
        "text": "b)\tHan må ettervise at han fyller vilkåret i § 8 A andre leden nr. 5 og at han sjølve – eller i tilfelle den faglege leiaren – fyller vilkåra i § 8 A første leden og andre leden nr. 6."
    },
    {
        "tag": "p",
        "class": "morTag_nna avsnitt",
        "html": "Dersom vilkåra er fylte, gjev fylkesmannen skriftleg fråsegn til meldaren om at han er registrert som entreprenør. I fråsegn skal stå kva for ei faggrein registreringa gjeld og kor lenge ho vil stå ved lag (sjå nr. 4).",
        "text": "Dersom vilkåra er fylte, gjev fylkesmannen skriftleg fråsegn til meldaren om at han er registrert som entreprenør. I fråsegn skal stå kva for ei faggrein registreringa gjeld og kor lenge ho vil stå ved lag (sjå nr. 4)."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Retten til å halda fram med verksemda etter nr. 3 fell bort 3 år etter at lovendringa her tok til å gjelda. Departementet kan i serlege tilfelle samtykkja i at verksemda held fram inntil 5 år ut over denne fristen.</td></tr>",
        "text": "4.\tRetten til å halda fram med verksemda etter nr. 3 fell bort 3 år etter at lovendringa her tok til å gjelda. Departementet kan i serlege tilfelle samtykkja i at verksemda held fram inntil 5 år ut over denne fristen."
    },
    {
        "tag": "p",
        "class": "avsnitt",
        "html": "Den som er registrert og deretter har søkt om godkjenning i faggreina innan fristen i føre leden er ute, kan likevel halda fram med verksemda inntil søknaden er avgjort.",
        "text": "Den som er registrert og deretter har søkt om godkjenning i faggreina innan fristen i føre leden er ute, kan likevel halda fram med verksemda inntil søknaden er avgjort."
    }
]