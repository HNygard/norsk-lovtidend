[
    {
        "tag": "p",
        "class": "marg",
        "html": "Ot.prp.nr.26 (1981–1982), Innst.O.nr.20 (1981–1982) og Besl.O.nr.25 (1981–1982). Odels- og Lagtingsvedtak hhv. 9. og 18. mars 1982. Fremmet av Sosialdepartementet.",
        "text": "Ot.prp.nr.26 (1981–1982), Innst.O.nr.20 (1981–1982) og Besl.O.nr.25 (1981–1982). Odels- og Lagtingsvedtak hhv. 9. og 18. mars 1982. Fremmet av Sosialdepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1953-07-03-2\" class=\" reference\" href=\"/lov/1953-07-03-2\">lov 3. juli 1953 nr. 2</a> om sjøtrygdelag gjerast følgjande endringar:",
        "text": "I lov 3. juli 1953 nr. 2 om sjøtrygdelag gjerast følgjande endringar:"
    },
    {
        "tag": "p",
        "class": "avsnitt",
        "html": "§ 1 skal lyda:",
        "text": "§ 1 skal lyda:"
    },
    {
        "tag": "p",
        "class": "avsnitt",
        "html": "Denne lova gjeld tilsyn med ymsesidige sjøtrygdelag som har arbeidsområdet sitt i eit fylke eller i ti eller færre kommunar, og som ikkje kan teikna større trygd enn kr 25.000 for eiga rekning på ein vågnad, og berre trygdar farty, fiskereiskap, utstyr og fengd, og reiaransvar, tidstap og andre trygdingar som går inn som eit naturleg ledd i moderne fiskeridrift. Trygderådet (Forsikringsrådet) kan i serlege høve godkjenne høgare sum enn kr 25.000 for eiga rekning på ein vågnad, men ikkje høgare enn kr 100.000.",
        "text": "Denne lova gjeld tilsyn med ymsesidige sjøtrygdelag som har arbeidsområdet sitt i eit fylke eller i ti eller færre kommunar, og som ikkje kan teikna større trygd enn kr 25.000 for eiga rekning på ein vågnad, og berre trygdar farty, fiskereiskap, utstyr og fengd, og reiaransvar, tidstap og andre trygdingar som går inn som eit naturleg ledd i moderne fiskeridrift. Trygderådet (Forsikringsrådet) kan i serlege høve godkjenne høgare sum enn kr 25.000 for eiga rekning på ein vågnad, men ikkje høgare enn kr 100.000."
    },
    {
        "tag": "p",
        "class": "avsnitt",
        "html": "Områdeavgrensinga i første leden gjeld ikkje for attertrygding i samsvar med attertrygdskipnad som Trygderådet har godkjent. Arbeidsområdet kan vera meir enn ti kommunar når det kjem av at talet på kommunar i området aukar etter at laget er skipa.",
        "text": "Områdeavgrensinga i første leden gjeld ikkje for attertrygding i samsvar med attertrygdskipnad som Trygderådet har godkjent. Arbeidsområdet kan vera meir enn ti kommunar når det kjem av at talet på kommunar i området aukar etter at laget er skipa."
    },
    {
        "tag": "p",
        "class": "avsnitt",
        "html": "Har laget gjort ei attertrygdavtale som er godkjent av Trygderådet, kan høgstesummen for eiga rekning på ein vågnad aukast til kr 100.000. Dersom Trygderådet finn det forsvarleg, kan det for det einskilde lag godkjenne høgare sum, men ikkje utover kr 300.000.",
        "text": "Har laget gjort ei attertrygdavtale som er godkjent av Trygderådet, kan høgstesummen for eiga rekning på ein vågnad aukast til kr 100.000. Dersom Trygderådet finn det forsvarleg, kan det for det einskilde lag godkjenne høgare sum, men ikkje utover kr 300.000."
    },
    {
        "tag": "p",
        "class": "avsnitt",
        "html": "Kongen kan endra summane i første og tredje leden for trygd for eiga rekning på ein vågnad.",
        "text": "Kongen kan endra summane i første og tredje leden for trygd for eiga rekning på ein vågnad."
    },
    {
        "tag": "p",
        "class": "avsnitt",
        "html": "Ein kjøl, garnlenk, anna reiskapseining eller ein lagringsplass vert rekna for ei vågnadseining.",
        "text": "Ein kjøl, garnlenk, anna reiskapseining eller ein lagringsplass vert rekna for ei vågnadseining."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Denne lova tek til å gjelda frå 1. juli 1982.",
        "text": "Denne lova tek til å gjelda frå 1. juli 1982."
    }
]