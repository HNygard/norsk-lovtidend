<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-13-346" type="lt" url="https://lovdata.no/lovtidend/forskrift/2020-03-13-346">
  <metadata>
    <type>lt</type>
    <base>LT</base>
    <id>LT/lt/2020-03-13-346</id>
    <dato>13.03.2020 nr. 346</dato>
    <dato type="iso">2020-03-13</dato>
    <ikraft>13.03.2020 - 01.10.2020</ikraft>
    <ikraft type="iso">2020-03-13 - 2020-10-01</ikraft>
    <departement>Kunnskapsdepartementet</departement>
    <etat>Universitetet i Agder</etat>
    <gjelder>Norge</gjelder>
    <hjemmel><ref id="lov-2005-04-01-15-§3-9">L01.04.2005 nr. 15 § 3-9</ref>, <ref id="lov-2005-04-01-15-§10-2">§ 10-2</ref></hjemmel>
    <endrer type="ref">https://lovdata.no/for/2005-06-22-833</endrer>
    <rettet/>
    <journalnummer>2020-0305</journalnummer>
  </metadata>
  <tekst>
    <korttittel>Midl. forskrift om tillegg til forskrift om studier og eksamen ved UiA (koronavirus)</korttittel>
    <tittel>Midlertidig forskrift om tillegg til forskrift om studier og eksamen ved Universitetet i Agder</tittel>
    <redaksjonell_note><b>Hjemmel:</b> Fastsatt av rektor ved Universitetet i Agder 13. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, jf. § 10-2 første ledd bokstav b.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-13-346/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriften her skal sikre at studenter ved Universitetet i Agder får gjennomført sin utdanning uten forsinkelse på grunn av forhold knyttet til koronavirus.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-13-346/p2">
      <pverdi>§ 2.</pverdi>
      <ptittel>Vilkår for å gå opp til eksamen</ptittel>
      <ledd id="/paragraf/2/ledd/1">(1) Studenter som på grunn av sykdom, karantene eller andre forhold relatert til koronavirus er forhindret fra å gjennomføre eller ikke har fått sensurert prøver, praksis eller andre aktiviteter som må være godkjent før studenten kan gå opp til eksamen, skal likevel gis adgang til eksamen. Fakultetsstyret/styret for lærerutdanningene kan i særlige tilfelle fastsette at ordinære vilkår skal gjelde.</ledd>
      <ledd id="/paragraf/2/ledd/2">(2) Første ledd gjelder tilsvarende for obligatorisk undervisning.</ledd>
      <ledd id="/paragraf/2/ledd/3">(3) Studentene kan bli pålagt å gjennomføre og få godkjent obligatorisk undervisning eller obligatoriske aktiviteter innen frist fastsatt av fakultetet for at eksamensresultatet skal være gyldig.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-13-346/p3">
      <pverdi>§ 3.</pverdi>
      <ptittel>Vurderingsordning</ptittel>
      <ledd id="/paragraf/3/ledd/1">Fakultetsstyret/styret for lærerutdanningene kan vedta endring i vurderingsordning, herunder vilkår for å gå opp til eksamen, med virkning for vårsemesteret 2020.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-13-346/p4">
      <pverdi>§ 4.</pverdi>
      <ptittel>Dokumentasjon for fravær ved eksamen</ptittel>
      <ledd id="/paragraf/4/ledd/1">Universitetet kan akseptere egenmelding som dokumentasjon for fravær som skyldes sykdom, karantene eller andre forhold relatert til koronavirus. Universitetet fastsetter hvordan egenmeldinger skal leveres.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-13-346/p5">
      <pverdi>§ 5.</pverdi>
      <ptittel>Sensur</ptittel>
      <ledd id="/paragraf/5/ledd/1">(1) Med mindre det strider mot nasjonalt regelverk, kan fakultetsstyret vedta at sensur i emner som normalt skulle ha hatt to sensorer, kan gjennomføres med én sensor. Sensor kan være intern eller ekstern.</ledd>
      <ledd id="/paragraf/5/ledd/2">(2) Fakultetsstyret kan vedta å forlenge sensurfristen ved sykdom hos sensorer. En eventuell utvidelse av sensurfristen skal normalt ikke overstige to uker.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-13-346/p6">
      <pverdi>§ 6.</pverdi>
      <ptittel>Ny/utsatt og ekstraordinær eksamen</ptittel>
      <ledd id="/paragraf/6/ledd/1">Universitetet skal vurdere å erstatte ny/utsatt eksamen med ekstraordinær eksamen for å gi flest mulig studenter adgang til slik eksamen. Fakultetsstyret/styret for lærerutdanningene kan bestemme at ny/utsatt eller ekstraordinær eksamen høsten 2020 skal gjennomføres med annen vurderingsform enn ordinær eksamen våren 2020.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-13-346/p7">
      <pverdi>§ 7.</pverdi>
      <ptittel>Forkunnskapskrav og progresjonskrav for oppstart høsten 2020</ptittel>
      <ledd id="/paragraf/7/ledd/1">(1) Dersom studenter mangler forkunnskapskrav til emner i høstsemesteret 2020 på grunn av forhold relatert til koronavirus, kan fakultetsstyret gi dispensasjon fra forkunnskapskravene. Studentene kan bli pålagt å gjennomføre forkunnskapskravene innen en viss tid for å kunne fortsette i studiet.</ledd>
      <ledd id="/paragraf/7/ledd/2">(2) Dersom studenter mangler progresjonskrav for å gå videre i studieprogrammer høstsemesteret 2020 på grunn av forhold relatert til koronavirus, kan fakultetsstyret/styret for lærerutdanning gi dispensasjon fra progresjonskravene. Studentene kan bli pålagt å gjennomføre progresjonskravene innen en viss tid for å kunne fortsette i studieprogrammet.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-13-346/p8">
      <pverdi>§ 8.</pverdi>
      <ptittel>Varighet</ptittel>
      <ledd id="/paragraf/8/ledd/1">Den midlertidige forskriften gjelder fra vedtaksdato til 1. oktober 2020.</ledd>
    </paragraf>
  </tekst>
</dokument>
