<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-12-270" type="lt" url="https://lovdata.no/lovtidend/forskrift/2020-03-12-270">
  <metadata>
    <type>lt</type>
    <base>LT</base>
    <id>LT/lt/2020-03-12-270</id>
    <dato>12.03.2020 nr. 270</dato>
    <dato type="iso">2020-03-12</dato>
    <ikraft>12.03.2020 kl. 18.00 - 26.03.2020</ikraft>
    <ikraft type="iso">2020-03-12 kl. 18.00 - 2020-03-26</ikraft>
    <departement>Helse- og omsorgsdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2020-0260</journalnummer>
  </metadata>
  <tekst>
    <korttittel>Vedtak etter lov om vern mot smittsomme sykdommer § 4-1 andre ledd om møteforbud og stenging av virksomhet</korttittel>
    <tittel>Vedtak etter lov om vern mot smittsomme sykdommer § 4-1 andre ledd om møteforbud og stenging av virksomhet</tittel>
    <redaksjonell_note><b>Hjemmel:</b> Fastsatt av Helsedirektoratet 12. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 andre ledd, jf. første ledd bokstav a og b.</redaksjonell_note>
    <ledd id="/ledd/1">For å stoppe spredning av Covid-19 og bidra til å opprettholde nødvendige helse- og omsorgstjenester fatter Helsedirektoratet med dette etter smittevernloven § 4-1 andre ledd, jf. første ledd bokstav a og b, vedtak om stenging av:
<liste id="/ledd/1/liste/1"><lverdi>1.</lverdi><avsnitt id="/ledd/1/liste/1/avsnitt/1">Barnehager</avsnitt></liste>
<liste id="/ledd/1/liste/2"><lverdi>2.</lverdi><avsnitt id="/ledd/1/liste/2/avsnitt/1">Barneskoler</avsnitt></liste>
<liste id="/ledd/1/liste/3"><lverdi>3.</lverdi><avsnitt id="/ledd/1/liste/3/avsnitt/1">Ungdomsskoler</avsnitt></liste>
<liste id="/ledd/1/liste/4"><lverdi>4.</lverdi><avsnitt id="/ledd/1/liste/4/avsnitt/1">Videregående skoler</avsnitt></liste>
<liste id="/ledd/1/liste/5"><lverdi>5.</lverdi><avsnitt id="/ledd/1/liste/5/avsnitt/1">Universiteter og høyskoler</avsnitt></liste>
<liste id="/ledd/1/liste/6"><lverdi>6.</lverdi><avsnitt id="/ledd/1/liste/6/avsnitt/1">Andre utdanningsinstitusjoner.</avsnitt></liste></ledd>
    <ledd id="/ledd/2">Følgende unntak fra pålegg om stenging gjelder: Det er samtidig viktig å opprettholde virksomheten i helse- og omsorgstjenester og andre kritiske samfunnsfunksjoner - de kritiske samfunnsfunksjonene er 15 definerte samfunnsfunksjoner - samt å unngå at personer i risikogrupper brukes til barnevakt. Ledere av barnehager og rektorer ved barneskoler må derfor sørge for et tilbud til barn av personell i helse- og omsorgstjenesten, transportsektoren eller innen andre av de kritiske definerte samfunnsfunksjoner. Det samme gjelder for barn med særlige omsorgsbehov som ikke kan ivaretas når barnehage, skole eller andre dagtilbud er stengt.</ledd>
    <ledd id="/ledd/3">Helsedirektoratet fatter videre med hjemmel i smittevernloven § 4-1 andre ledd vedtak om forbud mot/stenging av:
<liste id="/ledd/3/liste/1"><lverdi>1.</lverdi><avsnitt id="/ledd/3/liste/1/avsnitt/1">Kulturarrangementer</avsnitt></liste>
<liste id="/ledd/3/liste/2"><lverdi>2.</lverdi><avsnitt id="/ledd/3/liste/2/avsnitt/1">Idrettsarrangementer og organisert idrettsaktivitet både innendørs og utendørs</avsnitt></liste>
<liste id="/ledd/3/liste/3"><lverdi>3.</lverdi><avsnitt id="/ledd/3/liste/3/avsnitt/1">Alle virksomheter i serveringsbransjen med unntak av serveringssteder der det foregår servering av mat, det vil si kantiner og spisesteder som kan legge til rette for at besøkende kan holde minst 1 meters avstand. Servering av mat skal ikke skje som buffet. Serveringsbransjen omfatter restaurant, bar, pub og uteliv</avsnitt></liste>
<liste id="/ledd/3/liste/4"><lverdi>4.</lverdi><avsnitt id="/ledd/3/liste/4/avsnitt/1">Treningssentre</avsnitt></liste>
<liste id="/ledd/3/liste/5"><lverdi>5.</lverdi><avsnitt id="/ledd/3/liste/5/avsnitt/1">Virksomheter som tilbyr frisørtjenester, hudpleie, massasje og kroppspleie, tatovering, hulltaking (piercing) og liknende tilbud</avsnitt></liste>
<liste id="/ledd/3/liste/6"><lverdi>6.</lverdi><avsnitt id="/ledd/3/liste/6/avsnitt/1">Svømmehaller, badeland og liknende.
<br/></avsnitt></liste></ledd>
    <ledd id="/ledd/4">
      <i>Rettslig grunnlag</i>
    </ledd>
    <ledd id="/ledd/5">Smittevernloven § 4-1 andre ledd gir Helsedirektoratet hjemmel til å sette i verk ulike tiltak når det er nødvendig for å forebygge en allmennfarlig smittsom sykdom eller motvirke at den blir overført i befolkningen. Aktuelle tiltak fremgår av bestemmelsens første ledd bokstavene a til e.</ledd>
    <ledd id="/ledd/6">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår:</ledd>
    <avsnitt id="/ledd/6/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
    <avsnitt id="/ledd/6/avsnitt/2">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»
<br/></avsnitt>
    <ledd id="/ledd/7">
      <i>Begrunnelse for vedtaket</i>
    </ledd>
    <ledd id="/ledd/8">Covid-19 er erklært som et alvorlig utbrudd av allmennfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</ledd>
    <ledd id="/ledd/9">Covid-19-epidemien har i dag ulik utbredelse i Norge. Fra 10. mars 2020 har Helsedirektoratet registrert at sykdommen har gått over i en ny fase hvor en ikke har klart å identifisere smittekjeden for alle som blir syke. Dette innebærer at alle nye smittetilfeller ikke lenger kan spores tilbake til utlandet.</ledd>
    <ledd id="/ledd/10">I den nåværende situasjonen er det nødvendig å forebygge og motvirke overføring av SARS CoV-2-virus og Covid-19 og det er avgjørende å få satt i verk tiltak raskt for hele landet.</ledd>
    <ledd id="/ledd/11">Tiltakene anses nødvendige både for å beskytte sårbare grupper og for å opprettholde nødvendig kapasitet i helsetjenesten.</ledd>
    <ledd id="/ledd/12">Tiltaket fremstår som forholdsmessig og tjenlig ut fra en helhetsvurdering og gjelder for hele landet.</ledd>
    <ledd id="/ledd/13">Vedtaket gjelder fra og med 12. mars klokken 18.00 til og med 26. mars 2020 med mulighet for forlengelse.</ledd>
    <ledd id="/ledd/14">Forbudet gjelder for hele landet med mindre annet særskilt blir bestemt.</ledd>
    <ledd id="/ledd/15">Helsedirektoratet vurderer at smitteverntiltaket har en medisinskfaglig begrunnelse, er nødvendig av hensyn til smittevernet og for å opprettholde tilstrekkelig smittevernkapasitet i kommuner og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
    <ledd id="/ledd/16">Etter Helsedirektoratets vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder. Frivillig medvirkning er vektlagt i vurderingen.</ledd>
    <ledd id="/ledd/17">Vi gjør avslutningsvis oppmerksom på smittevernloven § 4-1 tredje ledd hvor kommunestyret kan sørge for iverksetting av tiltakene også dersom den ansvarliges holdning eller atferd kan medføre at iverksettingen blir forsinket, eller dersom det er uvisst hvem som er den ansvarlige.</ledd>
  </tekst>
</dokument>
