<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-27-474" type="lt" url="https://lovdata.no/lovtidend/forskrift/2020-03-27-474">
  <metadata>
    <type>lt</type>
    <base>LT</base>
    <id>LT/lt/2020-03-27-474</id>
    <dato>27.03.2020 nr. 474</dato>
    <dato type="iso">2020-03-27</dato>
    <ikraft>Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves, med virkning fra 16.03.2020</ikraft>
    <ikraft type="iso">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves, med virkning fra 2020-03-16</ikraft>
    <departement>Kunnskapsdepartementet</departement>
    <etat>Juridisk avd.</etat>
    <gjelder>Norge</gjelder>
    <hjemmel/>
    <rettet/>
    <journalnummer>2020-0421</journalnummer>
  </metadata>
  <tekst>
    <korttittel>Midl. forskrift om tilpasning i lovgivningen om opplæring i mottak, introduksjonsprogram og opplæring i norsk og samfunnskunnskap som følge av utbrudd av Covid-19</korttittel>
    <tittel>Midlertidig forskrift om tilpasning i lovgivningen om opplæring i mottak, introduksjonsprogram og opplæring i norsk og samfunnskunnskap som følge av utbrudd av Covid-19</tittel>
    <redaksjonell_note><b>Hjemmel:</b> Fastsatt ved kgl.res. 27. mars 2020 med hjemmel i lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Kunnskapsdepartementet.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-27-474/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Forskriften gjelder kommuner og deltakere i opplæring i mottak, introduksjonsprogram og opplæring i norsk og samfunnskunnskap etter introduksjonsloven med forskrifter.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-27-474/p2">
      <pverdi>§ 2.</pverdi>
      <ptittel>Introduksjonslovens anvendelse</ptittel>
      <ledd id="/paragraf/2/ledd/1">Reglene i introduksjonsloven med forskrifter gjelder så langt de er mulige å oppfylle under utbruddet av Covid-19, med de presiseringer som følger av § 3 til § 7.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-27-474/p3">
      <pverdi>§ 3.</pverdi>
      <ptittel>Opplæring for asylsøkere i mottak</ptittel>
      <ledd id="/paragraf/3/ledd/1">Kommunen skal sørge for at deltakere i opplæring i norsk og opplæring i norsk kultur og norske verdier får opplæring selv om undervisningsstedet er stengt etter vedtak og forskrifter med hjemmel i smittevernloven, med mindre det ikke er mulig å tilby opplæringen via digitale hjelpemidler eller på andre måter.</ledd>
      <ledd id="/paragraf/3/ledd/2">Plikten til å delta i opplæring etter introduksjonsloven § 20a opphører midlertidig dersom deltakerne ikke kan gjennomføre opplæringen som følge av utbruddet av Covid-19. Resterende timer opplæring skal gjennomføres når undervisningsstedet åpner, forutsatt at den enkelte fortsatt er omfattet av målgruppen etter introduksjonsloven § 20a på det tidspunktet.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-27-474/p4">
      <pverdi>§ 4.</pverdi>
      <ptittel>Introduksjonsprogram</ptittel>
      <ledd id="/paragraf/4/ledd/1">Kommunen avgjør om det er hensiktsmessig å starte opp introduksjonsprogram for personer i målgruppen etter introduksjonsloven § 2 som ennå ikke har fått vedtak om program.</ledd>
      <ledd id="/paragraf/4/ledd/2">Kommunen skal sørge for at deltakere i introduksjonsprogram får et tilbud, med mindre det ikke er mulig å gi et tilbud via digitale hjelpemidler eller på andre måter. Kommunen kan tilby introduksjonsprogram på deltid i denne perioden.</ledd>
      <ledd id="/paragraf/4/ledd/3">Fravær fra introduksjonsprogrammet under utbruddet av Covid-19 skal legges til programmets varighet. Ved deltakelse på deltid skal differansen mellom det som tilbys, og det som tilsvarer program på fulltid legges til programmets varighet. Fravær etter dette leddet registreres i Nasjonalt introduksjonsregister (NIR) under kategorien «permisjon grunnet egen sykdom».</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-27-474/p5">
      <pverdi>§ 5.</pverdi>
      <ptittel>Introduksjonsstønad</ptittel>
      <ledd id="/paragraf/5/ledd/1">Kommunen skal utbetale introduksjonsstønad uavhengig av fravær i perioden det ikke kan tilbys introduksjonsprogram eller det kun kan tilbys et redusert tilbud som følge av utbruddet av Covid-19. Utbetalingen skal tilsvare stønad for deltakelse på fulltid. Kommunen kan ikke gjøre trekk i eller kreve tilbakebetalt introduksjonsstønad fra perioder hvor det ikke har vært tilbudt introduksjonsprogram eller det har vært redusert tilbud som følge av utbruddet av Covid-19.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-27-474/p6">
      <pverdi>§ 6.</pverdi>
      <ptittel>Opplæring i norsk og samfunnskunnskap</ptittel>
      <ledd id="/paragraf/6/ledd/1">Kommunen skal sørge for at deltakere i opplæring i norsk og samfunnskunnskap får opplæring selv om undervisningsstedet er stengt etter vedtak og forskrifter med hjemmel i smittevernloven, med mindre det ikke er mulig å tilby opplæringen via digitale hjelpemidler eller på andre måter. Kommunen kan avgjøre at hjemmearbeid skal regnes som gjennomførte timer opplæring i norsk og samfunnskunnskap.</ledd>
      <ledd id="/paragraf/6/ledd/2">Fristen for rett til deltakelse i opplæring i norsk og samfunnskunnskap for deltakere som ikke får et opplæringstilbud som følge av utbruddet av Covid-19, forlenges tilsvarende den perioden det ikke er mulig å delta.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-27-474/p7">
      <pverdi>§ 7.</pverdi>
      <ptittel>Prøver i norsk og samfunnskunnskap</ptittel>
      <ledd id="/paragraf/7/ledd/1">Det skal ikke gjennomføres prøver i norsk og samfunnskunnskap så lenge opplæringsinstitusjoner og prøvesteder er stengt etter vedtak og forskrifter med hjemmel etter smittevernloven.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-27-474/p8">
      <pverdi>§ 8.</pverdi>
      <ptittel>Forskriftens ikrafttredelse og varighet</ptittel>
      <ledd id="/paragraf/8/ledd/1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves. Forskriften § 5 gis virkning fra 16. mars 2020. Forskriften gjelder til koronaloven oppheves, jf. koronaloven § 7.</ledd>
    </paragraf>
  </tekst>
</dokument>
