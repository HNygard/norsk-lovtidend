<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-01-16-53" type="lt" url="https://lovdata.no/lovtidend/forskrift/2020-01-16-53">
  <metadata>
    <type>lt</type>
    <base>LT</base>
    <id>LT/lt/2020-01-16-53</id>
    <dato>16.01.2020 nr. 53</dato>
    <dato type="iso">2020-01-16</dato>
    <ikraft>16.01.2020</ikraft>
    <ikraft type="iso">2020-01-16</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2005-11-30-1351</endrer>
    <rettet>22.01.2020 (ortografisk feil i hjemmelsfeltet)</rettet>
    <journalnummer>2020-0072</journalnummer>
  </metadata>
  <tekst>
    <korttittel>Forskrift om gjennomføring av opplysningsplikt etter § 5-3 i sentralbankloven</korttittel>
    <tittel>Forskrift om gjennomføring av opplysningsplikt etter § 5-3 i sentralbankloven</tittel>
    <redaksjonell_note><b>Hjemmel:</b> Fastsatt av Finansdepartementet 16. januar 2020 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 5-3.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-01-16-53/p1">
      <pverdi>§ 1.</pverdi>
      <ptittel>Hvilke opplysninger forskriften gjelder for</ptittel>
      <ledd id="/paragraf/1/ledd/1">Forskriften gjelder rapportering av opplysninger som er nødvendige for å oppfylle formålet for sentralbankvirksomheten, for å løse oppgaver banken er pålagt etter annen lov, eller for å overholde Norges avtaler med fremmed stat eller internasjonal organisasjon.</ledd>
      <ledd id="/paragraf/1/ledd/2">Med rapportør menes i denne forskriften institusjoner, foretak eller privatpersoner som etter § 2 er pålagt opplysningsplikt.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-01-16-53/p2">
      <pverdi>§ 2.</pverdi>
      <ptittel>Hvem som kan pålegges opplysningsplikt</ptittel>
      <ledd id="/paragraf/2/ledd/1">Norges Bank kan pålegge institusjoner og foretak i finansiell sektor plikt til å gi opplysninger som nevnt i § 1. Samme pålegg om opplysningsplikt kan gis institusjoner, foretak og privatpersoner som er aktører i verdipapirmarkedet, driver betalingsformidling eller yter tjenester til finansiell sektor. Norges Bank kan også pålegge andre virksomheter registrert i Foretaksregisteret slik opplysningsplikt.</ledd>
      <ledd id="/paragraf/2/ledd/2">Med institusjoner og foretak innenfor finansiell sektor menes bl.a.:
<liste id="/paragraf/2/ledd/2/liste/a"><lverdi>a.</lverdi><avsnitt id="/paragraf/2/ledd/2/liste/a/avsnitt/1">finansforetak etter finansforetaksloven § 1-3,</avsnitt></liste>
<liste id="/paragraf/2/ledd/2/liste/b"><lverdi>b.</lverdi><avsnitt id="/paragraf/2/ledd/2/liste/b/avsnitt/1">betalingsforetak etter finansforetaksloven § 2-10,</avsnitt></liste>
<liste id="/paragraf/2/ledd/2/liste/c"><lverdi>c.</lverdi><avsnitt id="/paragraf/2/ledd/2/liste/c/avsnitt/1">opplysningsfullmektiger etter finansforetaksloven § 2-10a,</avsnitt></liste>
<liste id="/paragraf/2/ledd/2/liste/d"><lverdi>d.</lverdi><avsnitt id="/paragraf/2/ledd/2/liste/d/avsnitt/1">e-pengeforetak etter finansforetaksloven § 2-11,</avsnitt></liste>
<liste id="/paragraf/2/ledd/2/liste/e"><lverdi>e.</lverdi><avsnitt id="/paragraf/2/ledd/2/liste/e/avsnitt/1">andre selskaper, foreninger og stiftelser som har til formål å yte eller formidle kreditt,</avsnitt></liste>
<liste id="/paragraf/2/ledd/2/liste/f"><lverdi>f.</lverdi><avsnitt id="/paragraf/2/ledd/2/liste/f/avsnitt/1">statlige låneinstitutter,</avsnitt></liste>
<liste id="/paragraf/2/ledd/2/liste/g"><lverdi>g.</lverdi><avsnitt id="/paragraf/2/ledd/2/liste/g/avsnitt/1">verdipapirregistre,</avsnitt></liste>
<liste id="/paragraf/2/ledd/2/liste/h"><lverdi>h.</lverdi><avsnitt id="/paragraf/2/ledd/2/liste/h/avsnitt/1">fondsforvaltningsselskaper etter verdipapirfondloven § 1-2 (1) nr. 2,</avsnitt></liste>
<liste id="/paragraf/2/ledd/2/liste/i"><lverdi>i.</lverdi><avsnitt id="/paragraf/2/ledd/2/liste/i/avsnitt/1">verdipapirforetak,</avsnitt></liste>
<liste id="/paragraf/2/ledd/2/liste/j"><lverdi>j.</lverdi><avsnitt id="/paragraf/2/ledd/2/liste/j/avsnitt/1">sentrale motparter,</avsnitt></liste>
<liste id="/paragraf/2/ledd/2/liste/k"><lverdi>k.</lverdi><avsnitt id="/paragraf/2/ledd/2/liste/k/avsnitt/1">deltakere etter betalingssystemloven § 1-3,</avsnitt></liste>
<liste id="/paragraf/2/ledd/2/liste/l"><lverdi>l.</lverdi><avsnitt id="/paragraf/2/ledd/2/liste/l/avsnitt/1">regulerte markedsplasser mv. og</avsnitt></liste>
<liste id="/paragraf/2/ledd/2/liste/m"><lverdi>m.</lverdi><avsnitt id="/paragraf/2/ledd/2/liste/m/avsnitt/1">filialer i Norge av utenlandske institusjoner og foretak mv. som nevnt i bokstavene a til l.</avsnitt></liste></ledd>
      <ledd id="/paragraf/2/ledd/3">Norges Bank kan også kreve opplysninger som nevnt i § 1 fra
<liste id="/paragraf/2/ledd/3/liste/a"><lverdi>a.</lverdi><avsnitt id="/paragraf/2/ledd/3/liste/a/avsnitt/1">Skatteetaten</avsnitt></liste>
<liste id="/paragraf/2/ledd/3/liste/b"><lverdi>b.</lverdi><avsnitt id="/paragraf/2/ledd/3/liste/b/avsnitt/1">Regnskapsregisteret og Konkursregisteret</avsnitt></liste>
<liste id="/paragraf/2/ledd/3/liste/c"><lverdi>c.</lverdi><avsnitt id="/paragraf/2/ledd/3/liste/c/avsnitt/1">Arbeids- og velferdsetaten (NAV).</avsnitt></liste></ledd>
      <ledd id="/paragraf/2/ledd/4">Opplysninger fra Arbeids- og velferdsetaten er begrenset til opplysninger fra arbeidsgiver- og arbeidstakerregisteret og opplysninger om registrert arbeidsledighet.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-01-16-53/p3">
      <pverdi>§ 3.</pverdi>
      <ptittel>Pålegg om opplysningsplikt</ptittel>
      <ledd id="/paragraf/3/ledd/1">Plikt til å gi opplysninger inntrer når Norges Bank ved vedtak rettet mot en eller flere bestemte rapportører, har gitt skriftlig pålegg om det. Norges Bank kan pålegge at opplysningene skal gis i form av løpende eller periodevis rapportering, eller rapportering i enkelttilfeller.</ledd>
      <ledd id="/paragraf/3/ledd/2">Norges Bank skal fastsette frist for oversendelse av opplysningene. Oversittelse av fristen kan utløse tvangsmulkt etter bestemmelsene i § 8.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-01-16-53/p4">
      <pverdi>§ 4.</pverdi>
      <ptittel>Kravspesifikasjon</ptittel>
      <ledd id="/paragraf/4/ledd/1">I vedtaket om opplysningsplikt skal Norges Bank gi rapportøren informasjon om hvilke opplysninger som ønskes rapportert, og formål, relevans og nødvendighet av å få tilgang til de aktuelle opplysninger.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-01-16-53/p5">
      <pverdi>§ 5.</pverdi>
      <ptittel>Rapporteringsformat og oversendelsesmåte</ptittel>
      <ledd id="/paragraf/5/ledd/1">Norges Bank skal fastsette hvilke rapporteringsformater og hvilken oversendelsesmåte som rapportøren skal bruke. Ved vurderingen skal Norges Bank ta hensyn til rapportørens kostnader og etablert praksis for rapportering til det offentlige.</ledd>
      <ledd id="/paragraf/5/ledd/2">Før Norges Bank fatter vedtak om opplysningsplikt, bør rapportøren ha fått anledning til å uttale seg om opplysningspliktens innhold og omfang, samt om rapporteringsformat og oversendelsesmåte.</ledd>
      <ledd id="/paragraf/5/ledd/3">Opplysninger fra rapportører etter § 2 første ledd fremskaffes, tilrettelegges og oversendes vederlagsfritt til Norges Bank.</ledd>
      <ledd id="/paragraf/5/ledd/4">For opplysninger gitt etter § 2 tredje ledd, kan det kreves vederlag for kostnader ved å oppfylle opplysningsplikten dersom det belaster disse etatenes budsjetter. Størrelsen på vederlaget skal ikke overstige kostnadene opplysningsplikten medfører for etaten.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-01-16-53/p6">
      <pverdi>§ 6.</pverdi>
      <ptittel>Valutakurser og annen statistikk</ptittel>
      <ledd id="/paragraf/6/ledd/1">For å få opplysninger som er nødvendige for å sørge for at veiledende valutakurser mot norske kroner er tilgjengelige for offentligheten kan Norges Bank be rapportøren opplyse om blant annet omsetning og volum i valutamarkedet fordelt på valutaslag, motparter, instrumenter og løpetid. Tilsvarende opplysninger kan også innhentes til utarbeidelse av annen statistikk, som betalingsformidlingsstatistikk, verdipapirstatistikk og rentestatistikk.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-01-16-53/p7">
      <pverdi>§ 7.</pverdi>
      <ptittel>Videreformidling av opplysninger</ptittel>
      <ledd id="/paragraf/7/ledd/1">Norges Bank kan videreformidle opplysninger innhentet med hjemmel i denne forskrift til de institusjoner som er nevnt i sentralbankloven § 5-2 fjerde ledd. I tillegg kan opplysningene videreformidles til Statistisk sentralbyrå for bruk i statistikkproduksjon.</ledd>
      <ledd id="/paragraf/7/ledd/2">Videreformidling av personopplysninger skal skje i avidentifisert form, med mindre noe annet er nødvendig ut fra formålet med videreformidlingen av opplysningene.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-01-16-53/p8">
      <pverdi>§ 8.</pverdi>
      <ptittel>Tvangsmulkt</ptittel>
      <ledd id="/paragraf/8/ledd/1">Norges Bank kan etter sentralbankloven § 5-4 og denne forskrift ilegge rapportøren tvangsmulkt.</ledd>
      <ledd id="/paragraf/8/ledd/2">Tvangsmulkt kan enten fastsettes som engangsmulkt eller som løpende tvangsmulkt. Engangsmulkt kan gjentas ved fastsetting av ny rapporteringsfrist. Ved løpende tvangsmulkt påløper mulkten inntil rapporteringsplikten er oppfylt.</ledd>
      <ledd id="/paragraf/8/ledd/3">Ved fastsettelse av mulktens størrelse skal det blant annet tas hensyn til rapportørens kostnader ved å oppfylle rapporteringsplikten slik at mulkten får tilstrekkelig forebyggende virkning. Ved gjentatt tvangsmulkt kan mulkten settes til et høyere beløp.</ledd>
      <ledd id="/paragraf/8/ledd/4">Tvangsmulkt forfaller til betaling fra det tidspunkt fristen for å rapportere er utløpt, eller på et senere tidspunkt som Norges Bank bestemmer. Løpende tvangsmulkt forfaller til betaling etter hvert som den påløper.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-01-16-53/p9">
      <pverdi>§ 9.</pverdi>
      <ptittel>Ikrafttredelse</ptittel>
      <ledd id="/paragraf/9/ledd/1">Forskriften trer i kraft straks.</ledd>
      <ledd id="/paragraf/9/ledd/2">Fra samme tid oppheves forskrift 30. november 2005 nr. 1351 om gjennomføring av opplysningsplikt etter § 27 i sentralbankloven.</ledd>
    </paragraf>
  </tekst>
</dokument>
