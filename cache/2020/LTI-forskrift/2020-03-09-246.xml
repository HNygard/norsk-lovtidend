<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-09-246" type="lt" url="https://lovdata.no/lovtidend/forskrift/2020-03-09-246">
  <metadata>
    <type>lt</type>
    <base>LT</base>
    <id>LT/lt/2020-03-09-246</id>
    <dato>09.03.2020 nr. 246</dato>
    <dato type="iso">2020-03-09</dato>
    <ikraft>09.03.2020 - 31.12.2020</ikraft>
    <ikraft type="iso">2020-03-09 - 2020-12-31</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-2008-06-06-37-§11">L06.06.2008 nr. 37 § 11</ref>, <ref id="lov-2008-06-06-37-§12">§ 12</ref>, <ref id="lov-2008-06-06-37-§16">§ 16</ref>, <ref id="lov-2008-06-06-37-§22">§ 22</ref>, <ref id="lov-2008-06-06-37-§34">§ 34</ref>, <ref id="lov-2008-06-06-37-§36">§ 36</ref>, <ref id="lov-2008-06-06-37-§37">§ 37</ref>, <ref id="lov-2008-06-06-37-§46">§ 46</ref>, <ref id="lov-2008-06-06-37-§47">§ 47</ref>, <ref id="lov-2008-06-06-37-§52">§ 52</ref>, <ref id="lov-2008-06-06-37-§59">§ 59</ref>, <ref id="lov-1999-03-26-15-§12">L26.03.1999 nr. 15 § 12</ref>, <ref id="lov-1999-03-26-15-§20">§ 20</ref>, <ref id="lov-1999-03-26-15-§21">§ 21</ref>, <ref id="for-2000-02-11-99">F11.02.2000 nr. 99</ref></hjemmel>
    <endrer type="ref">https://lovdata.no/for/2019-12-12-1716</endrer>
    <rettet/>
    <journalnummer>2020-0243</journalnummer>
  </metadata>
  <tekst>
    <korttittel>Forskrift om regulering av fisket etter makrellstørje (<i>Thunnus thynnus</i>) i 2020</korttittel>
    <tittel>Forskrift om regulering av fisket etter makrellstørje (<i>Thunnus thynnus</i>) i 2020</tittel>
    <redaksjonell_note><b>Hjemmel:</b> Fastsatt av Nærings- og fiskeridepartementet 9. mars 2020 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 22, § 34, § 36, § 37, § 46, § 47, § 52 og § 59 og lov 26. mars 1999 nr. 15 om retten til å delta i fiske og fangst (deltakerloven) § 12, § 20 og § 21, jf. delegeringsvedtak 11. februar 2000 nr. 99.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-09-246/p1">
      <pverdi>§ 1.</pverdi>
      <ptittel>Generelt forbud</ptittel>
      <ledd id="/paragraf/1/ledd/1">Det er forbudt for norske fartøy å fiske og lande makrellstørje (<i>Thunnus thynnus</i>) i 2020. Forbudet gjelder også sport- og rekreasjonsfiske.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-09-246/p2">
      <pverdi>§ 2.</pverdi>
      <ptittel>Totalkvote</ptittel>
      <ledd id="/paragraf/2/ledd/1">Uten hinder av forbudet i § 1 kan norske fartøy med adgang til å delta fiske og lande inntil 311,95 tonn makrellstørje i Norges territorialfarvann og økonomiske sone, fiskerisonen ved Jan Mayen og fiskevernsonen ved Svalbard. Av dette kvantumet avsettes 24,95 tonn til bifangst av makrellstørje for fartøy som ikke har adgang til å delta i det direkte fisket, 1 tonn til merk- og slippfisket etter makrellstørje, 5 tonn til rekreasjonsfiske etter makrellstørje og 6 tonn til forskning på levendelagring av makrellstørje.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-09-246/p3">
      <pverdi>§ 3.</pverdi>
      <ptittel>Gruppekvote for fartøy som fisker med not</ptittel>
      <ledd id="/paragraf/3/ledd/1">Fartøy med adgang til å delta i direktefiske etter makrellstørje, og som fisker med not, kan fiske og lande inntil 256 tonn makrellstørje i perioden fra og med 25. juni til og med 15. november.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-09-246/p4">
      <pverdi>§ 4.</pverdi>
      <ptittel>Gruppekvote for fartøy som fisker med line</ptittel>
      <ledd id="/paragraf/4/ledd/1">Fartøy med adgang til å delta i direktefiske etter makrellstørje, og som fisker med line, kan fiske og lande inntil 19 tonn makrellstørje. Fartøy over 24 meter kan delta i fisket i perioden fra og med 1. august til og med 31. desember. Fartøy under 24 meter kan delta i fisket i perioden fra og med 13. mai til og med 31. desember.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-09-246/p5">
      <pverdi>§ 5.</pverdi>
      <ptittel>Gruppekvote for merk- og slipp- og rekreasjonsfiske</ptittel>
      <ledd id="/paragraf/5/ledd/1">Merk- og slippfiskere med adgang til å delta i fisket kan i perioden 13. mai til og med 31. desember fiske 1 tonn makrellstørje i Norges territorialfarvann og økonomiske sone.</ledd>
      <ledd id="/paragraf/5/ledd/2">Rekreasjonsfiskere med adgang til å delta i fisket kan i perioden 13. mai til og med 31. desember fiske 5 tonn makrellstørje i Norges territorialfarvann og økonomiske sone.</ledd>
      <ledd id="/paragraf/5/ledd/3">Rekreasjonsfiske innebærer at et fiskelag kan fiske en makrellstørje til matauk.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-09-246/p6">
      <pverdi>§ 6.</pverdi>
      <ptittel>Fartøykvoter</ptittel>
      <ledd id="/paragraf/6/ledd/1">Fartøy under 40 meter med tillatelse etter § 9 til å fiske med not kan fiske 32 tonn makrellstørje.</ledd>
      <ledd id="/paragraf/6/ledd/2">Fartøy over 40 meter med tillatelse etter § 9 til å fiske med not kan fiske 32 tonn makrellstørje.</ledd>
      <ledd id="/paragraf/6/ledd/3">Fartøy med tillatelse etter § 9 til å fiske med line kan fiske 6 tonn makrellstørje.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-09-246/p7">
      <pverdi>§ 7.</pverdi>
      <ptittel>Bifangst</ptittel>
      <ledd id="/paragraf/7/ledd/1">For fartøy som ikke har adgang til å delta i direktefisket etter makrellstørje, eller når dette fisket ikke er tillatt, er det ved fiske etter andre fiskeslag tillatt å ha inntil 10 makrellstørjer som bifangst i den enkelte landing. Bifangsten etter første punktum kan likevel ikke overskride 20 % i vekt av den totale fangst om bord ved landing.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-09-246/p8">
      <pverdi>§ 8.</pverdi>
      <ptittel>Refordelingsdato</ptittel>
      <ledd id="/paragraf/8/ledd/1">Fiskeridirektoratet kan tidligst endre kvotene i § 6 den 16. september 2020, med mindre særlige forhold tilsier en tidligere dato.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-09-246/p9">
      <pverdi>§ 9.</pverdi>
      <ptittel>Påmelding og tillatelse</ptittel>
      <ledd id="/paragraf/9/ledd/1">Ingen fartøy eller merk- og slipp- eller rekreasjonsfiskere kan delta i fisket etter makrellstørje uten tillatelse fra Fiskeridirektoratet.</ledd>
      <ledd id="/paragraf/9/ledd/2">Seks fartøy som fisker med not og som har en største lengde til og med 40 meter kan delta i fisket.</ledd>
      <ledd id="/paragraf/9/ledd/3">To fartøy som fisker med not og som har en største lengde over 40 meter kan delta i fisket.</ledd>
      <ledd id="/paragraf/9/ledd/4">Tre fartøy som fisker med line kan delta i fisket.</ledd>
      <ledd id="/paragraf/9/ledd/5">Fiskeridirektøren kan, etter en konkret helhetsvurdering av innkomne søknader, fastsette antall merk- og slipp- og rekreasjonsfiskelag som får delta i fisket etter makrellstørje.</ledd>
      <ledd id="/paragraf/9/ledd/6">Fartøy og merk- og slipp- og rekreasjonsfiskelag som ønsker å delta i fisket, må sende påmelding til Fiskeridirektoratet via lenke på www.fiskeridir.no. Påmelding kan eventuelt sendes pr. post til pb. 185 Sentrum, 5804 Bergen. Påmelding merkes med «makrellstørje - line», «makrellstørje - not - under 40 meter», «makrellstørje - not - over 40 meter» eller «makrellstørje - merk- og slipp- og rekreasjonsfiske». Påmelding for fartøy må være sendt senest 19. mars 2020. Påmelding for merk- og slipp- og rekreasjonsfiskelag må være sendt senest 16. april 2020.</ledd>
      <ledd id="/paragraf/9/ledd/7">Det er et vilkår for deltakelse i fisket at kravene som fremgår av §§ 10 og 11 er oppfylt.</ledd>
      <ledd id="/paragraf/9/ledd/8">Dersom det er flere fartøy påmeldt til fiske i de ulike gruppene som nevnt i annet til femte ledd, vil deltakelsen bli avgjort ved loddtrekning.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-03-09-246/p10">
      <pverdi>§ 10.</pverdi>
      <ptittel>Krav til fartøy som ønsker å delta i fisket med not eller line</ptittel>
      <ledd id="/paragraf/10/ledd/1">Fartøy som vil delta i fisket etter makrellstørje med not eller line må dokumentere at de:
<liste id="/paragraf/10/ledd/1/liste/1"><lverdi>-</lverdi><avsnitt id="/paragraf/10/ledd/1/liste/1/avsnitt/1">er egnet, bemannet og utrustet til fiske etter makrellstørje</avsnitt></liste>
<liste id="/paragraf/10/ledd/1/liste/2"><lverdi>-</lverdi><avsnitt id="/paragraf/10/ledd/1/liste/2/avsnitt/1">har en plan for håndtering og lagring av fangst om bord, samt landing og omsetning av fangsten, som sikrer at kvaliteten ivaretas.</avsnitt></liste></ledd>
      <ledd id="/paragraf/10/ledd/2">Det kan stilles vilkår om at fartøy som deltar i fisket skal ha observatør fra Havforskningsinstituttet om bord eller samle biologiske data etter nærmere angitte retningslinjer. Fartøyet kan søke om dispensasjon fra dette kravet. I forbindelse med vurderingen av dispensasjonssøknaden skal det innhentes uttalelse fra Havforskningsinstituttet.</ledd>
      <ledd id="/paragraf/10/ledd/3">Fartøy som fisker med not må dokumentere at de har egen lugar til observatører som nevnt i § 12. Fartøy som fisker med line må dokumentere at de enten har egen lugar om bord til observatører som nevnt i § 12, eller, dersom fartøyet kun går på dagsturer, tilfredsstillende losji som for eksempel hotell, i avgangshavn.</ledd>
      <ledd id="/paragraf/10/ledd/4">Det er et vilkår for deltakelse i fisket med not at maskevidden (helmaske) i noten ikke skal være mindre enn 100 mm.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2020-03-09-246/p11">
      <pverdi>§ 11.</pverdi>
      <ptittel>Krav til merk- og slipp- og rekreasjonsfiskere som ønsker å delta i fisket</ptittel>
      <ledd id="/paragraf/11/ledd/1">Merk- og slipp- og rekreasjonsfiskelag som vil delta i fisket etter makrellstørje må dokumentere at:
<liste id="/paragraf/11/ledd/1/liste/1"><lverdi>-</lverdi><avsnitt id="/paragraf/11/ledd/1/liste/1/avsnitt/1">laget er egnet, bemannet og utrustet til rekreasjonsfiske etter makrellstørje</avsnitt></liste>
<liste id="/paragraf/11/ledd/1/liste/2"><lverdi>-</lverdi><avsnitt id="/paragraf/11/ledd/1/liste/2/avsnitt/1">alle deltakerne i fiskelaget er bosatt i Norge</avsnitt></liste></ledd>
      <ledd id="/paragraf/11/ledd/2">Det er et vilkår for deltakelse i rekreasjonsfiske at fartøyet deltar i merk- og slippfisket etter makrellstørje. Rekreasjonsfisket vil bli stoppet for den enkelte båt når båten har fisket og landet en makrellstørje til matauk.</ledd>
      <ledd id="/paragraf/11/ledd/3">Merk- og slippfiskelag som får adgang til å delta i fisket etter makrellstørje må, før fisket tar til, dokumentere at laget har fått tillatelse til å merke makrellstørje med spaghettimerke. Dersom det ikke er noen merk- og slippfiskelag med adgang til å delta i fisket som får tillatelse til å merke makrellstørje med spaghettimerke, kan Fiskeridirektoratet gi lagene tillatelse til å gjennomføre et rekreasjonsfiske etter makrellstørje i 2020.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2020-03-09-246/p12">
      <pverdi>§ 12.</pverdi>
      <ptittel>Observatører</ptittel>
      <ledd id="/paragraf/12/ledd/1">Deltakende fartøy som fisker med not skal ha 100 % dekning av observatører fra det regionale observatørprogrammet (RoP) til Den internasjonale kommisjonen for bevaring av atlantisk tunfisk (ICCAT).</ledd>
      <ledd id="/paragraf/12/ledd/2">Deltakende fartøy over 15 meter som fisker med line skal ha 20 % dekning av nasjonale observatører.</ledd>
      <ledd id="/paragraf/12/ledd/3">Fartøyene kan pålegges å gå til land for å hente observatør.</ledd>
      <ledd id="/paragraf/12/ledd/4">Fartøyene plikter å dekke alle kostnader ved å ha observatører om bord, herunder kostnadene som kreves inn av ICCAT og nasjonale observatører og andre kostnader som oppstår.</ledd>
      <ledd id="/paragraf/12/ledd/5">Fiskeridirektoratet kan ved manglende betaling nekte fartøyet videre deltakelse i fisket.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2020-03-09-246/p13">
      <pverdi>§ 13.</pverdi>
      <ptittel>Rapportering, inspektører og havneanløp</ptittel>
      <ledd id="/paragraf/13/ledd/1">Fartøyene skal sende posisjonsrapportering og rapportere elektronisk fangst- og aktivitetsdata i samsvar med forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy (ERS-forskriften). Ved fangst av makrellstørje skal norsk FMC kontaktes på telefon 55 23 83 36 så snart som mulig. Melding om havneanløp skal sendes senest fire timer før estimert anløp ved havn.</ledd>
      <ledd id="/paragraf/13/ledd/2">Fangst av makrellstørje kan kun landes i havner utpekt særskilt til dette formålet i ICCAT. Dersom fartøyet skal lande i utenlandsk havn, må fartøyet sende forhåndsmelding om havneanløp i samsvar med gjeldende krav fastsatt av ICCAT.</ledd>
      <ledd id="/paragraf/13/ledd/3">Fiskeridirektoratet kan i særlige tilfeller gjøre unntak fra første ledd tredje punktum og annet ledd.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2020-03-09-246/p14">
      <pverdi>§ 14.</pverdi>
      <ptittel>Forbud mot omlasting</ptittel>
      <ledd id="/paragraf/14/ledd/1">Det er forbudt å omlaste makrellstørje.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2020-03-09-246/p15">
      <pverdi>§ 15.</pverdi>
      <ptittel>Forbud mot bruk av fly og helikopter</ptittel>
      <ledd id="/paragraf/15/ledd/1">Det er forbudt å benytte fly, helikopter eller ubemannede luftfartøy i forbindelse med fiske etter makrellstørje.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2020-03-09-246/p16">
      <pverdi>§ 16.</pverdi>
      <ptittel>Overføring av fangst</ptittel>
      <ledd id="/paragraf/16/ledd/1">Det kvantum som kan fiskes av fartøy med adgang til å delta i fisket kan ikke overføres til annet fartøy. Det er også forbudt å motta og å lande fangst som er fisket av et annet fartøy.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2020-03-09-246/p17">
      <pverdi>§ 17.</pverdi>
      <ptittel>Avkortning av kvote ved dumping eller neddrepning</ptittel>
      <ledd id="/paragraf/17/ledd/1">Er fangst forsettlig eller uaktsomt dumpet eller på annen måte drept ned, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2020-03-09-246/p18">
      <pverdi>§ 18.</pverdi>
      <ptittel>Meldeplikt ved sprenging av not</ptittel>
      <ledd id="/paragraf/18/ledd/1">Fartøy skal melde fra om notsprenging i tråd med ERS-forskriften § 12.</ledd>
    </paragraf>
    <paragraf id="/paragraf/19" url="https://lovdata.no/lovtidend/forskrift/2020-03-09-246/p19">
      <pverdi>§ 19.</pverdi>
      <ptittel>ICCAT-regelverk</ptittel>
      <ledd id="/paragraf/19/ledd/1">Deltakende fartøy skal følge regler fastsatt i eller i medhold av Den internasjonale konvensjonen av 14. mai 1966 nr. 21 om bevaring av atlantisk tunfisk.</ledd>
    </paragraf>
    <paragraf id="/paragraf/20" url="https://lovdata.no/lovtidend/forskrift/2020-03-09-246/p20">
      <pverdi>§ 20.</pverdi>
      <ptittel>Bemyndigelse</ptittel>
      <ledd id="/paragraf/20/ledd/1">Fiskeridirektoratet kan stoppe fisket når totalkvoten er beregnet oppfisket.</ledd>
      <ledd id="/paragraf/20/ledd/2">Fiskeridirektoratet kan pålegge fartøy som får bifangst av makrellstørje i fisket etter andre arter å ta prøver av fangsten og sende disse prøvene til Havforskningsinstituttet.</ledd>
      <ledd id="/paragraf/20/ledd/3">Fiskeridirektoratet kan endre forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</ledd>
    </paragraf>
    <paragraf id="/paragraf/21" url="https://lovdata.no/lovtidend/forskrift/2020-03-09-246/p21">
      <pverdi>§ 21.</pverdi>
      <ptittel>Overtredelsesgebyr</ptittel>
      <ledd id="/paragraf/21/ledd/1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven.</ledd>
    </paragraf>
    <paragraf id="/paragraf/22" url="https://lovdata.no/lovtidend/forskrift/2020-03-09-246/p22">
      <pverdi>§ 22.</pverdi>
      <ptittel>Straff</ptittel>
      <ledd id="/paragraf/22/ledd/1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til deltakerloven § 31 og havressurslova § 60, § 61, § 62, § 64 og § 65. På samme måte straffes medvirkning og forsøk.</ledd>
    </paragraf>
    <paragraf id="/paragraf/23" url="https://lovdata.no/lovtidend/forskrift/2020-03-09-246/p23">
      <pverdi>§ 23.</pverdi>
      <ptittel>Ikrafttredelse</ptittel>
      <ledd id="/paragraf/23/ledd/1">Forskriften trer i kraft straks og gjelder til og med 31. desember 2020.</ledd>
      <ledd id="/paragraf/23/ledd/2">Samtidig oppheves forskrift 12. desember 2019 nr. 1716 om forbud mot fiske etter makrellstørje (<i>Thunnus thynnus</i>) i 2020.</ledd>
    </paragraf>
  </tekst>
</dokument>
