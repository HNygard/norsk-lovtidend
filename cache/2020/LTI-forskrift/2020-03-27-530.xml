<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-27-530" type="lt" url="https://lovdata.no/lovtidend/forskrift/2020-03-27-530">
  <metadata>
    <type>lt</type>
    <base>LT</base>
    <id>LT/lt/2020-03-27-530</id>
    <dato>27.03.2020 nr. 530</dato>
    <dato type="iso">2020-03-27</dato>
    <ikraft>27.03.2020</ikraft>
    <ikraft type="iso">2020-03-27</ikraft>
    <departement>Arbeids- og sosialdepartementet</departement>
    <etat>Budsjett- og styringsavdelingen</etat>
    <gjelder>Norge</gjelder>
    <hjemmel/>
    <rettet/>
    <journalnummer>2020-0449</journalnummer>
  </metadata>
  <tekst>
    <korttittel>Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</korttittel>
    <tittel>Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</tittel>
    <redaksjonell_note><b>Hjemmel:</b> Fastsatt ved kgl.res. 27. mars 2020 med hjemmel i lov 28. februar 1997 nr. 19 om folketrygd (folketrygdloven) § 25-17. Fremmet av Arbeids- og sosialdepartementet.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-27-530/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriftens formål er å sikre inntekt mens søknad om ytelse etter folketrygdloven kapittel 4 behandles, og Arbeids- og velferdsetaten sin saksbehandlingstid er uvanlig lang som følge av covid-19-pandemien.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-27-530/p2">
      <pverdi>§ 2.</pverdi>
      <ptittel>Framsettelse av søknad om forskudd</ptittel>
      <ledd id="/paragraf/2/ledd/1">Den som har satt frem søknad om dagpenger etter folketrygdloven kapittel 4 overfor Arbeids- og velferdsetaten kan sette fram søknad om at ytelsen forskutteres.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-27-530/p3">
      <pverdi>§ 3.</pverdi>
      <ptittel>Beregning av forskuttert ytelse</ptittel>
      <ledd id="/paragraf/3/ledd/1">Beløpet som skal forskutteres skal tilsvare 60 prosent av dagpengegrunnlaget søkeren kan få etter folketrygdlovens kapittel 4. Arbeids- og velferdsetaten holder tilbake 25 prosent av forskuddsbeløpet til forskuddstrekk for skatt som beregnes etter skattekort når dagpengesøknaden er ferdig behandlet.</ledd>
      <ledd id="/paragraf/3/ledd/2">Ved delvis permittering reduseres forskuddet i tråd med oppgitt permitteringsgrad.</ledd>
      <ledd id="/paragraf/3/ledd/3">Beregningen skjer som årsytelse som utbetales per dag i 260 dager per år.</ledd>
      <ledd id="/paragraf/3/ledd/4">Beregningen skjer på bakgrunn av rapporterte inntekter i A-ordningen, slik som for dagpengegrunnlaget etter folketrygdloven kapittel 4.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-27-530/p4">
      <pverdi>§ 4.</pverdi>
      <ptittel>Utbetaling og stans av forskuttert beløp</ptittel>
      <ledd id="/paragraf/4/ledd/1">Forskuttering utbetales som et engangsbeløp fra dato for søknad om forskudd.</ledd>
      <ledd id="/paragraf/4/ledd/2">Hvis søknad om dagpenger avslås, skal forskutteringen stanses. Forskutteringen skal også avslås eller stanses dersom det inntreffer forhold som nevnt i folketrygdloven § 4-10 og § 4-20.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-27-530/p5">
      <pverdi>§ 5.</pverdi>
      <ptittel>Avregning</ptittel>
      <ledd id="/paragraf/5/ledd/1">Beløpet som forskutteres skal avregnes mot tilkjent stønad. Dersom søker har fått avslag på søknad om dagpenger, men er blitt tilkjent en annen livsoppholdsstønad etter folketrygdloven for samme tidsrom, kan forskuttert beløp avregnes mot denne.</ledd>
      <ledd id="/paragraf/5/ledd/2">Arbeids- og velferdsetaten kan kreve tilbake for mye utbetalt beløp dersom søker ikke hadde krav på hele eller deler av beløpet som ble forskuttert.</ledd>
      <ledd id="/paragraf/5/ledd/3">Forskuddet er ikke gjenstand for refusjon med hjemmel i sosialtjenesteloven § 26, jf. folketrygdloven § 22-7.</ledd>
      <ledd id="/paragraf/5/ledd/4">Forskuddet bør heller ikke kunne beslaglegges etter tvangsfullbyrdelsesloven eller dekningsloven.</ledd>
      <ledd id="/paragraf/5/ledd/5">Folketrygdloven § 22-15 gjelder tilsvarende for tilbakekreving av feilaktig utbetalt forskudd.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-27-530/p6">
      <pverdi>§ 6.</pverdi>
      <ptittel>Avslag på søknad om forskuttering</ptittel>
      <ledd id="/paragraf/6/ledd/1">Arbeids- og velferdsetaten kan avslå søknad om forskuttering der det framstår som rimelig klart at bruker ikke har krav på dagpenger.</ledd>
      <ledd id="/paragraf/6/ledd/2">Forskudd kan også avslås dersom søknaden om dagpenger forventes ferdig behandlet innen kort tid.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-27-530/p7">
      <pverdi>§ 7.</pverdi>
      <ptittel>Saksbehandling</ptittel>
      <ledd id="/paragraf/7/ledd/1">Beslutning om forskuttering eller avslag på forskuttering er ikke et enkeltvedtak, og kan ikke påklages.</ledd>
      <ledd id="/paragraf/7/ledd/2">Arbeids- og velferdsetaten administrerer forskutteringsordningen, se NAV-loven § 4. Saksbehandlingsreglene i NAV-loven og folketrygdloven gjelder tilsvarende ved behandlingen av saker etter denne forskriften.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-27-530/p8">
      <pverdi>§ 8.</pverdi>
      <ptittel>Opplysninger til bruk ved utredning og produksjon av statistikk</ptittel>
      <ledd id="/paragraf/8/ledd/1">Arbeids- og velferdsetaten skal ha tilgang til opplysningene om forskutteringsordningen i forbindelse med utredning og produksjon av statistikk på de områdene etaten administrerer, se NAV-loven § 4. Folketrygdloven § 21-4 gjelder tilsvarende.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-27-530/p9">
      <pverdi>§ 9.</pverdi>
      <ptittel>Ikrafttredelse</ptittel>
      <ledd id="/paragraf/9/ledd/1">Forskriften trer i kraft 26. mars 2020.<fref id="/paragraf/9/fotnote/1">1</fref></ledd>
      <fotnote id="/paragraf/9/fotnote/1">1 Skal være 27. mars 2020 jf. informasjon fra departementet. Lovtidend-redaksjonens anm.</fotnote>
    </paragraf>
  </tekst>
</dokument>
