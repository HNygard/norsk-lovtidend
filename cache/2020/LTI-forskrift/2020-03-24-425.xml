<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-24-425" type="lt" url="https://lovdata.no/lovtidend/forskrift/2020-03-24-425">
  <metadata>
    <type>lt</type>
    <base>LT</base>
    <id>LT/lt/2020-03-24-425</id>
    <dato>24.03.2020 nr. 425</dato>
    <dato type="iso">2020-03-24</dato>
    <ikraft>24.03.2020 - 01.09.2020</ikraft>
    <ikraft type="iso">2020-03-24 - 2020-09-01</ikraft>
    <departement>Kunnskapsdepartementet</departement>
    <etat>Nord universitet</etat>
    <gjelder>Norge</gjelder>
    <hjemmel><ref id="lov-2005-04-01-15-§3-3">L01.04.2005 nr. 15 § 3-3</ref>, <ref id="lov-2005-04-01-15-§3-7">§ 3-7</ref>, <ref id="lov-2005-04-01-15-§3-8">§ 3-8</ref>, <ref id="lov-2005-04-01-15-§3-9">§ 3-9</ref></hjemmel>
    <endrer type="ref">https://lovdata.no/for/2019-01-31-63</endrer>
    <rettet/>
    <journalnummer>2020-0377</journalnummer>
  </metadata>
  <tekst>
    <korttittel>Midlertidig forskrift om tillegg til forskrift 31. januar 2019 nr. 63 om studier og eksamen ved Nord universitet - ekstraordinære tiltak som følge av koronaepidemien</korttittel>
    <tittel>Midlertidig forskrift om tillegg til forskrift 31. januar 2019 nr. 63 om studier og eksamen ved Nord universitet - ekstraordinære tiltak som følge av koronaepidemien</tittel>
    <redaksjonell_note><b>Hjemmel:</b> Fastsatt av styret ved Nord universitet 24. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3 tredje ledd, § 3-7, § 3-8 første ledd og § 3-9 sjuende ledd.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-24-425/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">(1) Denne forskriften skal gi universitetet rom til å gjøre nødvendige og forsvarlige endringer i gjennomføringen av studieprogrammer. Forskriften skal i størst mulig grad sikre at studenter ved Nord universitet får gjennomført og fullført sin utdanning uten forsinkelser på grunn av forhold knyttet til koronavirus.</ledd>
      <ledd id="/paragraf/1/ledd/2">(2) Denne forskriften gjelder i tillegg til forskrift 31. januar 2019 nr. 63 om studier og eksamen ved Nord universitet. Ved motstrid gis denne forskriften forrang.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-24-425/p2">
      <pverdi>§ 2.</pverdi>
      <ptittel>Vurderingsformer</ptittel>
      <ledd id="/paragraf/2/ledd/1">(1) Fakultetene skal konvertere vurderingsformer som innebærer fysisk tilstedeværelse til digitale vurderingsformer. Det skal kun gjøres endringer som er nødvendige og forsvarlige. Ny vurderingsform skal sikre at studentens læringsutbytte kan prøves og vurderes på en upartisk og faglig betryggende måte, samt sikre det faglige nivået ved det enkelte studiet.</ledd>
      <ledd id="/paragraf/2/ledd/2">(2) Hvor det ikke er mulig å prøve og vurdere studentens læringsutbytte på en faglig betryggende måte uten fysisk tilstedeværelse, må eksamen utsettes. Fakultetene skal legge til rette for at studentene som på grunn av dette blir forsinket, skal kunne avlegge eksamen så snart det lar seg gjøre.</ledd>
      <ledd id="/paragraf/2/ledd/3">(3) Endring til digitale vurderingsformer opprettholdes selv om hensynet som begrunnet endring ikke lenger er til stede. Rektor kan i særlige tilfeller gjøre unntak fra denne bestemmelsen.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-24-425/p3">
      <pverdi>§ 3.</pverdi>
      <ptittel>Studiekalender, undervisningsperioder og eksamensperioder</ptittel>
      <ledd id="/paragraf/3/ledd/1">(1) For å få gjennomført utsatte og nødvendige læringsprosesser, kan fakultetene utvide undervisningsperioden for enkeltemner med inntil tre uker.</ledd>
      <ledd id="/paragraf/3/ledd/2">(2) Fakultetene skal så langt det lar seg gjøre tilstrebe å avholde eksamener på samme eksamensdato som opprinnelig oppsatt.</ledd>
      <ledd id="/paragraf/3/ledd/3">(3) Det blir satt opp en utvidet eksamensperiode i tidsrommet 15. juni 2020-30. juni 2020.</ledd>
      <ledd id="/paragraf/3/ledd/4">(4) Hvor overgangen til digitale vurderingsformer innebærer endring av vurderingsform eller utløser behov for vurdering i et annet tidsrom, kan likevel eksamensdato endres. Tilsvarende gjelder hvor utvidelse av undervisningsperioden medfører at de organiserte læringsprosessene kommer for tett på eller passerer opprinnelig oppsatt eksamensdato. Ny eksamensdato må fastsettes i samråd med Seksjon for eksamen og vitnemål.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-24-425/p4">
      <pverdi>§ 4.</pverdi>
      <ptittel>Innleveringsfrister</ptittel>
      <ledd id="/paragraf/4/ledd/1">(1) Fakultetene kan fastsette utvidet innleveringsfrist med inntil to uker for alle vurderinger som ikke er tidsavgrensede i perioden 12. mars 2020-1. mai 2020.</ledd>
      <ledd id="/paragraf/4/ledd/2">(2) Fakultetene kan fastsette utvidet innleveringsfrist på kandidat-, bachelor- og masteroppgaver, samt lignende avsluttende oppgaver av minimum 15 studiepoengs omfang, med inntil to uker fra opprinnelig fastsatt frist.</ledd>
      <ledd id="/paragraf/4/ledd/3">(3) Dersom særskilte omstendigheter gjør det nødvendig, kan rektor utvide innleveringsfristen for prøvingsformer som nevnt i punkt 2 med inntil 4 uker fra opprinnelig fastsatt frist.</ledd>
      <ledd id="/paragraf/4/ledd/4">(4) Vedtak om utvidet innleveringsfrist etter denne paragrafen må gjøres konkret for det enkelte emne og gjøres gjeldende for alle kandidater som er oppmeldt til emnet.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-24-425/p5">
      <pverdi>§ 5.</pverdi>
      <ptittel>Sensur</ptittel>
      <ledd id="/paragraf/5/ledd/1">(1) Hvor det er tvingende nødvendig på grunn av forhold som skyldes koronavirus kan fakultetene forlenge sensurfristen med inntil to uker fra fristene som ellers følger av forskrift om studier og eksamen ved Nord universitet. Dette gjelder likevel ikke for avsluttende eksamener i gradsstudier.</ledd>
      <ledd id="/paragraf/5/ledd/2">(2) I særlige tilfeller som skyldes forhold knyttet til koronavirus, kan det av hensyn til muligheten for å få gjennomført sensur, avvikes fra kravet til to sensorer ved enkelteksamener på lavere grads nivå. Dette gjelder kun i tilfeller hvor det ikke er i strid med lov og hvor hensynet ikke kan avhjelpes ved forlenget sensurfrist etter punkt 1, og så lenge kravet til en upartisk og faglig betryggende vurdering kan opprettholdes. Avgjørelse etter denne bestemmelsen tas av rektor.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-24-425/p6">
      <pverdi>§ 6.</pverdi>
      <ptittel>Obligatoriske krav, tilrettelegging, fravær fra eksamen og trekkfrist</ptittel>
      <ledd id="/paragraf/6/ledd/1">(1) Hvor det i emnebeskrivelsen er fastsatt krav til obligatorisk deltagelse, godkjente arbeidskrav eller andre krav for å gå opp til eksamen, kan studenter likevel gis adgang til eksamen hvor disse kravene ikke er oppfylt. I slike tilfeller kan studenten pålegges å ta disse igjen innen et visst tidspunkt for at eksamensresultatet skal være gyldig. Fakultetene skal legge til rette for at studentene snarlig kan ta igjen slike manglende krav.</ledd>
      <ledd id="/paragraf/6/ledd/2">(2) Hvor endring av vurderingsform utløser et endret behov for tilrettelegging av eksamen, må studenten søke om dette så snart som mulig, og senest én uke før eksamen.</ledd>
      <ledd id="/paragraf/6/ledd/3">(3) Rektor kan tillate egenmelding ved fravær fra eksamen våren 2020. Dersom egenmelding tas i bruk, skal egenmeldt fravær aksepteres som gyldig fravær fra eksamen. Rektor fastsetter hvordan egenmelding skal leveres.</ledd>
      <ledd id="/paragraf/6/ledd/4">(4) Studentene kan trekke seg fra eksamen senest to dager før eksamen uten at tellende eksamensforsøk blir registrert.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-24-425/p7">
      <pverdi>§ 7.</pverdi>
      <ptittel>Ny eksamen</ptittel>
      <ledd id="/paragraf/7/ledd/1">(1) Alle studenter som er kvalifisert for en eksamen i vårsemesteret 2020, kan gis adgang til ny eksamen. Denne særskilte adgangen til ny eksamen gjelder kun til første eksamensavvikling etter ordinær eksamen, og ikke lenger enn til 31. desember 2020.</ledd>
      <ledd id="/paragraf/7/ledd/2">(2) Adgangen til ny eksamen etter denne paragrafen gjelder ikke for kandidat-, bachelor- og masteroppgaver.</ledd>
      <ledd id="/paragraf/7/ledd/3">(3) De ordinære begrensningene i antall forsøk til eksamen gjelder for adgangen til ny eksamen etter denne paragrafen.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-24-425/p8">
      <pverdi>§ 8.</pverdi>
      <ptittel>Progresjonskrav i studiene</ptittel>
      <ledd id="/paragraf/8/ledd/1">(1) Dersom studenter på grunn av forhold relatert til koronaviruset, ikke oppfyller progresjonskravene i studieprogrammet, kan fakultetet gi dispensasjon fra disse.</ledd>
      <ledd id="/paragraf/8/ledd/2">(2) Dersom det gis dispensasjon kan studentene pålegges å oppfylle progresjonskravet innen en viss tid før vedtak om revisjon av utdanningsplanen fattes.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-24-425/p9">
      <pverdi>§ 9.</pverdi>
      <ptittel>Betinget opptak</ptittel>
      <ledd id="/paragraf/9/ledd/1">(1) Studenter som i utgangspunktet skal avslutte sin utdanning i vårsemesteret 2020, kan gis betinget opptak til masterstudier og videreutdanninger ved Nord universitet med oppstart høsten 2020.</ledd>
      <ledd id="/paragraf/9/ledd/2">(2) Studenter som gis betinget opptak, skal pålegges å oppfylle opptakskravene senest innen 31. desember 2020 for å beholde studieretten. I tilfeller hvor studenten ikke oppfyller opptakskravene innen denne fristen, blir eventuelle eksamensresultater i den nye utdanningen ikke tellende.</ledd>
      <ledd id="/paragraf/9/ledd/3">(3) Rektor kan utarbeide nærmere retningslinjer for betinget opptak.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-03-24-425/p10">
      <pverdi>§ 10.</pverdi>
      <ptittel>Ikrafttredelse</ptittel>
      <ledd id="/paragraf/10/ledd/1">Denne forskriften trer i kraft straks og gjelder til og med 1. september 2020.</ledd>
    </paragraf>
  </tekst>
</dokument>
