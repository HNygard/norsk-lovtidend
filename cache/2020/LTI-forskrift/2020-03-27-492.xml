<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-27-492" type="lt" url="https://lovdata.no/lovtidend/forskrift/2020-03-27-492">
  <metadata>
    <type>lt</type>
    <base>LT</base>
    <id>LT/lt/2020-03-27-492</id>
    <dato>27.03.2020 nr. 492</dato>
    <dato type="iso">2020-03-27</dato>
    <ikraft>Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</ikraft>
    <ikraft type="iso">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</ikraft>
    <departement>Kunnskapsdepartementet</departement>
    <etat>Juridisk avd.</etat>
    <gjelder>Norge</gjelder>
    <hjemmel/>
    <rettet/>
    <journalnummer>2020-0428</journalnummer>
  </metadata>
  <tekst>
    <korttittel>Midl. forskrift om tilpasningen i lovgivningen om grunnskoleopplæring og videregående opplæring som følge av utbrudd av Covid-19</korttittel>
    <tittel>Midlertidig forskrift om tilpasningen i lovgivningen om grunnskoleopplæring og videregående opplæring som følge av utbrudd av Covid-19</tittel>
    <redaksjonell_note><b>Hjemmel:</b> Fastsatt ved kgl.res. 27. mars 2020 med hjemmel i lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Kunnskapsdepartementet.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-27-492/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Forskriften gjelder grunnskoleopplæring, videregående opplæring og virksomhet knyttet til opplæringen som er regulert i opplæringslova med forskrifter.</ledd>
      <ledd id="/paragraf/1/ledd/2">Forskriften gjelder også på Svalbard med de tilpasninger som følger av forskrift 18. januar 2007 nr. 76 om grunnskoleopplæring og videregående opplæring på Svalbard.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-27-492/p2">
      <pverdi>§ 2.</pverdi>
      <ptittel>Skoleeiers plikt til å sørge for opplæring</ptittel>
      <ledd id="/paragraf/2/ledd/1">Kommunen, fylkeskommunen og statlige og private skoler skal så langt det er mulig sørge for at barn, unge og voksne får grunnskoleopplæring og videregående opplæring selv om skolene er stengt eller driver med redusert kapasitet på grunn av utbruddet av Covid-19.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-27-492/p3">
      <pverdi>§ 3.</pverdi>
      <ptittel>Opplæringslovas anvendelse</ptittel>
      <ledd id="/paragraf/3/ledd/1">Reglene om opplæringen og annen virksomhet i opplæringslova med forskrifter gjelder så langt de er mulige og forsvarlige å oppfylle under utbruddet av Covid-19. Skoleeier skal organisere opplæringen slik den finner det hensiktsmessig og forsvarlig ut fra hvor mange lærere skolen har tilgjengelig, antallet elever, elevenes alder og forutsetninger, tilgangen på læremidler, digitale ressurser og annet utstyr og elevenes hjemmeforhold.</ledd>
      <ledd id="/paragraf/3/ledd/2">Så langt det er mulig, skal opplæringen gjennomføres slik at elevene kan få halvårsvurdering, standpunktkarakterer og grunnlag for vitnemål.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-27-492/p4">
      <pverdi>§ 4.</pverdi>
      <ptittel>Behandling av personopplysninger</ptittel>
      <ledd id="/paragraf/4/ledd/1">Utdanningsdirektoratet kan behandle personopplysninger om dem som er oppmeldt til eksamen, dersom det er nødvendig for å finne alternative måter å gjennomføre eksamener på slik at de negative konsekvensene av koronautbruddet blir minst mulig. Utdanningsdirektoratet kan for dette formålet, uten hinder av taushetsplikt, også innhente personopplysninger fra kommunene, fylkeskommunene, andre skoleeiere og Nasjonal vitnemålsdatabase dersom det er nødvendig.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-27-492/p5">
      <pverdi>§ 5.</pverdi>
      <ptittel>Tilbud til barn som ikke kan være hjemme</ptittel>
      <ledd id="/paragraf/5/ledd/1">Skoleeier skal sørge for at barn og unge som er omfattet av unntak i vedtak og forskrifter om stenging etter smittevernloven, får et tilbud på dagtid, enten på skolen eller annet egnet sted. Skoleeier skal ivareta de behovene som begrunner at barnet skal ha et slikt tilbud. Opplæringstilbudet skal så langt som mulig tilsvare opplæringstilbudet til barn som får opplæringen hjemme. For øvrig skal tilbudet gis i samsvar med reglene om skolefritidsordning i opplæringsloven så langt det er mulig under utbruddet av Covid-19.</ledd>
      <ledd id="/paragraf/5/ledd/2">Kravene i forvaltningsloven kapittel IV og V gjelder ikke for avgjørelse av søknader om hvem som skal få tilbud i perioder skolen og skolefritidsordningen er stengt eller driver med redusert kapasitet etter vedtak og forskrifter med hjemmel i smittevernloven. Skoleeiere må ha en forsvarlig saksbehandling av slike søknader. Skoleeiere må underrette søkere skriftlig om avslag på tilbud og om eventuell klageadgang. Avslag som følge av at foreldrene ikke vurderes å ha kritiske samfunnsfunksjoner, kan ikke påklages. Øvrige avslag kan påklages. Kommunens og fylkeskommunens klageorgan etter forvaltningsloven § 28 annet ledd er klageinstans for avslag om slikt tilbud.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-27-492/p6">
      <pverdi>§ 6.</pverdi>
      <ptittel>Foreldrebetaling for skolefritidsordning</ptittel>
      <ledd id="/paragraf/6/ledd/1">I perioden skolefritidsordningene er stengt eller driver med redusert kapasitet med hjemmel i smittevernloven, skal foreldre ikke betale for skolefritidsordningen. Dette gjelder også for foreldre til elever som får tilbud, jf. unntakene som er satt i vedtak og forskrifter om stenging etter smittevernloven.</ledd>
      <ledd id="/paragraf/6/ledd/2">Utdanningsdirektoratet utbetaler tilskudd til kommunene for dekning av tapt foreldrebetaling.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-27-492/p7">
      <pverdi>§ 7.</pverdi>
      <ptittel>Forskriftens ikrafttredelse og varighet</ptittel>
      <ledd id="/paragraf/7/ledd/1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves. Forskriften gjelder til koronaloven oppheves, jf. koronaloven § 7, men likevel senest til skolene er åpne og driver som normalt.</ledd>
    </paragraf>
  </tekst>
</dokument>
