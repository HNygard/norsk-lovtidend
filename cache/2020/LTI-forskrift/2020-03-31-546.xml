<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-31-546" type="lt" url="https://lovdata.no/lovtidend/forskrift/2020-03-31-546">
  <metadata>
    <type>lt</type>
    <base>LT</base>
    <id>LT/lt/2020-03-31-546</id>
    <dato>31.03.2020 nr. 546</dato>
    <dato type="iso">2020-03-31</dato>
    <ikraft>31.03.2020 - 20.06.2020</ikraft>
    <ikraft type="iso">2020-03-31 - 2020-06-20</ikraft>
    <departement>Justis- og beredskapsdepartementet</departement>
    <etat>Polaravdelingen</etat>
    <gjelder>Svalbard</gjelder>
    <hjemmel>Stortingets budsjettvedtak</hjemmel>
    <rettet/>
    <journalnummer>2020-0448</journalnummer>
  </metadata>
  <tekst>
    <korttittel>Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</korttittel>
    <tittel>Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</tittel>
    <redaksjonell_note><b>Hjemmel:</b> Fastsatt av Justis- og beredskapsdepartementet 31. mars 2020 med hjemmel i Stortingets budsjettvedtak.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-31-546/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med tilskuddsordningen er å bidra til livsopphold for utenlandske arbeidstakere som ikke har rett til dagpenger eller andre ytelser som dekker livsopphold. Tilskuddsordningen skal avhjelpe konsekvensene av permitteringer som følge av tiltakene for å begrense utbruddet av covid-19. Tilskuddsordningen er tidsbegrenset, og skal gi økonomisk trygghet for de permitterte og deres familier før disse er tilbake i arbeid eller kan forlate Svalbard.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-31-546/p2">
      <pverdi>§ 2.</pverdi>
      <ptittel>Definisjoner</ptittel>
      <ledd id="/paragraf/2/ledd/1">I denne forskrift menes med
<liste id="/paragraf/2/ledd/1/liste/a"><lverdi>a.</lverdi><avsnitt id="/paragraf/2/ledd/1/liste/a/avsnitt/1"><i>barnefamilie:</i> husstand med minst ett barn som søker har omsorgsansvar for</avsnitt></liste>
<liste id="/paragraf/2/ledd/1/liste/b"><lverdi>b.</lverdi><avsnitt id="/paragraf/2/ledd/1/liste/b/avsnitt/1"><i>omsorgsansvar:</i> økonomisk forsørgeransvar for barn under 18 år som bor fast i husstanden.</avsnitt></liste></ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-31-546/p3">
      <pverdi>§ 3.</pverdi>
      <ptittel>Hvem som kan få tilskudd</ptittel>
      <ledd id="/paragraf/3/ledd/1">Tilskudd til livsopphold kan etter søknad gis til arbeidstaker som
<liste id="/paragraf/3/ledd/1/liste/a"><lverdi>a.</lverdi><avsnitt id="/paragraf/3/ledd/1/liste/a/avsnitt/1">er permittert fra arbeidsforhold i Longyearbyen planområde</avsnitt></liste>
<liste id="/paragraf/3/ledd/1/liste/b"><lverdi>b.</lverdi><avsnitt id="/paragraf/3/ledd/1/liste/b/avsnitt/1">er registrert i befolkningsregisteret for Svalbard med bostedsadresse i Longyearbyen planområde</avsnitt></liste>
<liste id="/paragraf/3/ledd/1/liste/c"><lverdi>c.</lverdi><avsnitt id="/paragraf/3/ledd/1/liste/c/avsnitt/1">ikke er statsborger av eller har oppholdstillatelse i et EU/EØS-land</avsnitt></liste>
<liste id="/paragraf/3/ledd/1/liste/d"><lverdi>d.</lverdi><avsnitt id="/paragraf/3/ledd/1/liste/d/avsnitt/1">har blitt ilagt svalbardskatt i 2020 gjennom arbeidsforhold hos nåværende arbeidsgiver</avsnitt></liste>
<liste id="/paragraf/3/ledd/1/liste/e"><lverdi>e.</lverdi><avsnitt id="/paragraf/3/ledd/1/liste/e/avsnitt/1">oppholder seg i Longyearbyen planområde.</avsnitt></liste></ledd>
      <ledd id="/paragraf/3/ledd/2">Søker som oppfyller kravene i første ledd kan også få tilskudd for barn under 18 år som oppfyller kravene i første ledd bokstav b og e, som søker har omsorgsansvar for og som er en del av søkers husstand.</ledd>
      <ledd id="/paragraf/3/ledd/3">Tilskudd kan gis fra den datoen arbeidstakeren ikke opparbeider lønn på grunn av permittering. Tilskuddene kan tidligst gis fra 19. mars 2020.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-31-546/p4">
      <pverdi>§ 4.</pverdi>
      <ptittel>Tilskuddets størrelse</ptittel>
      <ledd id="/paragraf/4/ledd/1">De som får tilskudd, gis tilskudd etter følgende satser:
<liste id="/paragraf/4/ledd/1/liste/a"><lverdi>a.</lverdi><avsnitt id="/paragraf/4/ledd/1/liste/a/avsnitt/1">livsopphold for voksen over 18 år med 270 kr per dag.</avsnitt></liste>
<liste id="/paragraf/4/ledd/1/liste/b"><lverdi>b.</lverdi><avsnitt id="/paragraf/4/ledd/1/liste/b/avsnitt/1">livsopphold for barn under 18 år med 130 kr per barn per dag.</avsnitt></liste>
<liste id="/paragraf/4/ledd/1/liste/c"><lverdi>c.</lverdi><avsnitt id="/paragraf/4/ledd/1/liste/c/avsnitt/1">bostøtte til barnefamilie med 450 kr per familie per dag, men 225 kr per familie dersom bare én av to arbeidstakere er permittert.</avsnitt></liste>
<liste id="/paragraf/4/ledd/1/liste/d"><lverdi>d.</lverdi><avsnitt id="/paragraf/4/ledd/1/liste/d/avsnitt/1">bostøtte til enslig voksen med 270 kr per dag.</avsnitt></liste>
<liste id="/paragraf/4/ledd/1/liste/e"><lverdi>e.</lverdi><avsnitt id="/paragraf/4/ledd/1/liste/e/avsnitt/1">bostøtte til ektepar og samboere med 185 kr per person per dag.</avsnitt></liste></ledd>
      <ledd id="/paragraf/4/ledd/2">Satsene for livsopphold skal bidra til å dekke utgifter til helt grunnleggende behov som mat, klær, kommunikasjon, husholdningsartikler og hygiene med mer. De tar videre hensyn til andre sider av dagliglivet, som fritid og sosiale behov.</ledd>
      <ledd id="/paragraf/4/ledd/3">Satsene til bostøtte skal kunne dekke dokumenterte boutgifter, herunder strøm, fjernvarme og andre gebyrer til Longyearbyen lokalstyre.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-31-546/p5">
      <pverdi>§ 5.</pverdi>
      <ptittel>Nærmere om fastsettelse av tilskuddet</ptittel>
      <ledd id="/paragraf/5/ledd/1">Det kan gis tilskudd for maksimalt 20 dager til sammen, men ikke etter 20. juni 2020.</ledd>
      <ledd id="/paragraf/5/ledd/2">Begrensningen i første ledd gjelder ikke tilskudd som mottas etter § 3 andre ledd (barnefamilier). Disse kan gis tilskudd for én måned om gangen, men ikke etter 20. juni 2020. Det må dokumenteres at hele familien fortsatt er i Longyearbyen før tilskudd for neste måned kan utbetales.</ledd>
      <ledd id="/paragraf/5/ledd/3">Dersom omsorgsansvaret er delt mellom to foresatte i Longyearbyen, fordeles barnetillegget skjønnsmessig med utgangspunkt i graden av omsorgsansvar.</ledd>
      <ledd id="/paragraf/5/ledd/4">Tilskudd skal ikke overstige gjennomsnittlig lønn de tre siste månedene etter skatt.</ledd>
      <ledd id="/paragraf/5/ledd/5">Delvis permitterte arbeidstakere kan unntaksvis gis tilskudd for å sikre grunnleggende behov i tråd med tilskuddsordningens formål. Samlet lønn og tilskudd skal ikke overskride tilskuddssatsene over.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-31-546/p6">
      <pverdi>§ 6.</pverdi>
      <ptittel>Krav til søknaden</ptittel>
      <ledd id="/paragraf/6/ledd/1">En søknad om tilskudd til livsopphold og bostøtte leveres på fastsatt skjema til Longyearbyen lokalstyre. Søknaden skal opplyse om
<liste id="/paragraf/6/ledd/1/liste/a"><lverdi>a.</lverdi><avsnitt id="/paragraf/6/ledd/1/liste/a/avsnitt/1">arbeidstakerens navn, adresse, statsborgerskap, sivilstatus, kontonummer og D-nummer</avsnitt></liste>
<liste id="/paragraf/6/ledd/1/liste/b"><lverdi>b.</lverdi><avsnitt id="/paragraf/6/ledd/1/liste/b/avsnitt/1">eventuelle barn under 18 år som det søkes om tilskudd til</avsnitt></liste>
<liste id="/paragraf/6/ledd/1/liste/c"><lverdi>c.</lverdi><avsnitt id="/paragraf/6/ledd/1/liste/c/avsnitt/1">arbeidsgivers navn og tidspunktet søkeren ble permittert</avsnitt></liste>
<liste id="/paragraf/6/ledd/1/liste/d"><lverdi>d.</lverdi><avsnitt id="/paragraf/6/ledd/1/liste/d/avsnitt/1">permitteringen og arbeidskontrakt som gir grunnlag for permittering ved å dokumentere disse</avsnitt></liste>
<liste id="/paragraf/6/ledd/1/liste/e"><lverdi>e.</lverdi><avsnitt id="/paragraf/6/ledd/1/liste/e/avsnitt/1">identitet gjennom kopi av legitimasjon og at søkeren befinner seg i Longyearbyen ved å dokumentere det</avsnitt></liste>
<liste id="/paragraf/6/ledd/1/liste/f"><lverdi>f.</lverdi><avsnitt id="/paragraf/6/ledd/1/liste/f/avsnitt/1">boutgifter ved å dokumentere husleiekontrakt, siste innbetaling av husleie og siste innbetaling av kommunale gebyrer, herunder strøm og fjernvarme</avsnitt></liste>
<liste id="/paragraf/6/ledd/1/liste/g"><lverdi>g.</lverdi><avsnitt id="/paragraf/6/ledd/1/liste/g/avsnitt/1">lønn gjennom kopi av lønnsslipp siste tre måneder.</avsnitt></liste></ledd>
      <ledd id="/paragraf/6/ledd/2">Ektefeller, samboere og barnefamilier leverer hver én samlet søknad.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-31-546/p7">
      <pverdi>§ 7.</pverdi>
      <ptittel>Longyearbyen lokalstyres adgang til å kontrollere opplysninger</ptittel>
      <ledd id="/paragraf/7/ledd/1">Longyearbyen lokalstyre kan kontrollere at betingelsene for å tildele tilskudd er oppfylt gjennom
<liste id="/paragraf/7/ledd/1/liste/a"><lverdi>a.</lverdi><avsnitt id="/paragraf/7/ledd/1/liste/a/avsnitt/1">å kreve at søkeren gir andre opplysninger som er nødvendige for å vurdere søknaden</avsnitt></liste>
<liste id="/paragraf/7/ledd/1/liste/b"><lverdi>b.</lverdi><avsnitt id="/paragraf/7/ledd/1/liste/b/avsnitt/1">å sammenholde søknadsopplysningene mot opplysninger som innhentes fra andre myndigheter som kan gi opplysningene videre, herunder Svalbard skattekontor</avsnitt></liste>
<liste id="/paragraf/7/ledd/1/liste/c"><lverdi>c.</lverdi><avsnitt id="/paragraf/7/ledd/1/liste/c/avsnitt/1">å gå på befaring som er nødvendig for å vurdere søknaden og kreve at søkeren medvirker når det er nødvendig</avsnitt></liste>
<liste id="/paragraf/7/ledd/1/liste/d"><lverdi>d.</lverdi><avsnitt id="/paragraf/7/ledd/1/liste/d/avsnitt/1">å kreve at søkeren møter opp personlig eller på annen måte beviser at søkeren befinner seg i Longyearbyen. Det samme gjelder eventuelle barn det søkes tilskudd for.</avsnitt></liste></ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-31-546/p8">
      <pverdi>§ 8.</pverdi>
      <ptittel>Tilbakebetalingsplikt</ptittel>
      <ledd id="/paragraf/8/ledd/1">Gir en søker ufullstendige eller uriktige opplysninger, og dette medfører at det uberettiget utbetales tilskudd eller tilskudd med et for stort beløp, kan Longyearbyen lokalstyre kreve det uberettigede beløpet tilbakebetalt.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-31-546/p9">
      <pverdi>§ 9.</pverdi>
      <ptittel>Ikrafttredelse</ptittel>
      <ledd id="/paragraf/9/ledd/1">Forskriften trer i kraft 31. mars 2020 og gjelder til 20. juni 2020.</ledd>
    </paragraf>
  </tekst>
</dokument>
