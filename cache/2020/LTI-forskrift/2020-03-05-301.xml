<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-05-301" type="lt" url="https://lovdata.no/lovtidend/forskrift/2020-03-05-301">
  <metadata>
    <type>lt</type>
    <base>LT</base>
    <id>LT/lt/2020-03-05-301</id>
    <dato>05.03.2020 nr. 301</dato>
    <dato type="iso">2020-03-05</dato>
    <ikraft>05.03.2020 - 01.09.2020</ikraft>
    <ikraft type="iso">2020-03-05 - 2020-09-01</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2005-12-20-1798</endrer>
    <rettet/>
    <journalnummer>2020-0286</journalnummer>
  </metadata>
  <tekst>
    <korttittel>Midl. forskrift om tillegg til forskrift om studier og eksamener ved UiO (koronavirus)</korttittel>
    <tittel>Midlertidig forskrift om tillegg til forskrift 20. desember 2005 nr. 1798 om studier og eksamener ved Universitetet i Oslo</tittel>
    <redaksjonell_note><b>Hjemmel:</b> Fastsatt av universitetsstyret ved rektor ved Universitetet i Oslo 5. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-05-301/p1">
      <pverdi>§ 1.</pverdi>
      <ptittel>Sensurfrist</ptittel>
      <ledd id="/paragraf/1/ledd/1">Fakultetet kan utvide sensurfristen for eksamener i fakultetets emner på grunn av forhold relatert til koronavirus (SARS-CoV-2). En eventuell utvidelse av sensurfristen for en eksamen skal ordinært ikke overstige to uker utover ordinær sensurfrist for eksamenen. Denne bestemmelsen gjelder både for eksamener med tre ukers sensurfrist og masteroppgaver og tilsvarende større skriftlige arbeider med åtte ukers sensurfrist.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-05-301/p2">
      <pverdi>§ 2.</pverdi>
      <ptittel>Regler for godkjenning av obligatoriske aktiviteter i et emne</ptittel>
      <ledd id="/paragraf/2/ledd/1">Dersom studenter på grunn av sykdom eller pålagt karantene blir forhindret fra å gjennomføre og få godkjent obligatoriske aktiviteter i et emne, kan fakultetet etter en nærmere vurdering gi studentene anledning til å avlegge eksamen i emnet.</ledd>
      <ledd id="/paragraf/2/ledd/2">Dersom studenter på grunn av sykdom eller pålagt karantene blant UiOs ansatte ikke får anledning til å gjennomføre og få godkjent obligatoriske aktiviteter i et emne, skal fakultetet ordinært gi studentene anledning til å avlegge eksamen i emnet.</ledd>
      <ledd id="/paragraf/2/ledd/3">Dersom studenter på grunn av forhold relatert til koronavirus utenfor UiOs kontroll ikke får anledning til å gjennomføre og få godkjent obligatoriske aktiviteter i et emne, skal fakultetet ordinært gi studentene anledning til å avlegge eksamen i emnet.</ledd>
      <ledd id="/paragraf/2/ledd/4">Studenter som omfattes av første, andre eller tredje ledd kan bli pålagt å gjennomføre og få godkjent de obligatoriske aktivitetene innen en viss tid for at eksamensresultatet skal være gyldig.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-05-301/p3">
      <pverdi>§ 3.</pverdi>
      <ptittel>Dispensasjon fra forkunnskapskrav</ptittel>
      <ledd id="/paragraf/3/ledd/1">Dersom studenter mangler forkunnskapskrav til emner i høstsemesteret 2020 på grunn av forhold relatert til koronavirus, kan fakultetet gi dispensasjon fra forkunnskapskravene. Studentene kan bli pålagt å gjennomføre forkunnskapskravene innen en viss tid for å kunne fortsette i studiet.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-05-301/p4">
      <pverdi>§ 4.</pverdi>
      <ptittel>Melding om fravær ved eksamen</ptittel>
      <ledd id="/paragraf/4/ledd/1">Universitetsdirektøren kan forlenge fristen for å levere eller få poststemplet legeattest eller tilsvarende dokumentasjon for gyldig forfall til eksamen til ordinært én uke etter tidspunktet for eksamen.</ledd>
      <ledd id="/paragraf/4/ledd/2">Universitetsdirektøren kan tillate egenmelding ved fravær fra eksamen. Dersom egenmelding tas i bruk, skal egenmeldt fravær aksepteres som gyldig forfall til eksamen og gi de samme rettighetene som fravær dokumentert med legeerklæring eller tilsvarende dokumentasjon. Universitetsdirektøren fastsetter hvordan egenmeldinger skal leveres.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-05-301/p5">
      <pverdi>§ 5.</pverdi>
      <ptittel>Varighet</ptittel>
      <ledd id="/paragraf/5/ledd/1">Denne forskriften gjelder fra vedtaksdato til 1. september 2020.</ledd>
    </paragraf>
  </tekst>
</dokument>
