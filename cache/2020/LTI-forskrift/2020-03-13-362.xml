<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-13-362" type="lt" url="https://lovdata.no/lovtidend/forskrift/2020-03-13-362">
  <metadata>
    <type>lt</type>
    <base>LT</base>
    <id>LT/lt/2020-03-13-362</id>
    <dato>13.03.2020 nr. 362</dato>
    <dato type="iso">2020-03-13</dato>
    <ikraft>13.03.2020</ikraft>
    <ikraft type="iso">2020-03-13</ikraft>
    <departement>Kommunal- og moderniseringsdepartementet</departement>
    <etat>Avd. for IT- og forvaltningspolitikk</etat>
    <gjelder>Norge</gjelder>
    <hjemmel/>
    <rettet/>
    <journalnummer>2020-0330</journalnummer>
  </metadata>
  <tekst>
    <korttittel>Vedtak om disp. for nøkkelpersonell med kritiske samfunnsfunksjoner for Nkom m.m. (korornavirus)</korttittel>
    <tittel>Vedtak om dispensasjon for nøkkelpersonell med kritiske samfunnsfunksjoner for Nkom, og oppfølging av bransjen</tittel>
    <redaksjonell_note><b>Hjemmel:</b> Fastsatt av Kommunal- og moderniseringsdepartementet 13. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 andre ledd.</redaksjonell_note>
    <ledd id="/ledd/1">Kommunal- og moderniseringsdepartementet viser til vedlagte vedtak av 12. mars 2020 fra Helsedirektoratet, og til departementets vedtak 13. mars 2020 nr. 361 om dispensasjon for nøkkelpersonell med kritiske samfunnsfunksjoner i ekombransjen.</ledd>
    <ledd id="/ledd/2">Som det fremgår av vedlagte vedtak fra Helsedirektoratet med hjemmel i lov om vern mot smittsomme sykdommer § 4-1 annet ledd er det ilagt karantene (isolering) etter reiser utenfor Norden for å stoppe spredning av covid-19. Det følger av vedtaket at:
<liste id="/ledd/2/liste/1"><lverdi>1)</lverdi><avsnitt id="/ledd/2/liste/1/avsnitt/1">alle som ankommer Norge etter reiser utenfor Norden ilegges karantene (isolering) i 14 dager etter ankomst og</avsnitt></liste>
<liste id="/ledd/2/liste/2"><lverdi>2)</lverdi><avsnitt id="/ledd/2/liste/2/avsnitt/1">alle som ankommer Norge etter reiser utenfor Norden ilegges karantene (isolering) ved symptomer som forkjølelse, feber og/eller tungpustethet. Isoleringen varer i minst 7 dager etter symptomfrihet.</avsnitt></liste></ledd>
    <ledd id="/ledd/3">Restriksjonene omfatter også reisende til Norge via nordiske land, etter opphold utenfor Norden. Reisende som ikke har symptomer kan reise til planlagt oppholdssted, men bør under reisen så langt det lar seg gjøre holde avstand til andre. Reisende med symptomer skal umiddelbart i isolering, og kan ikke bruke offentlig transport.</ledd>
    <ledd id="/ledd/4">Det er likevel viktig å opprettholde virksomheten i helse- og omsorgstjenester og andre kritiske samfunnsfunksjoner. Instruks for departementenes arbeid med samfunnssikkerhet (samfunnssikkerhetsinstruksen) kap. V utpeker hovedansvarlige departementer som har et særlig ansvar for nødvendig koordinering og samordning innenfor enkelte kritiske samfunnsfunksjoner. Kommunal- og moderniseringsdepartementet er hovedansvarlig departement for elektroniske kommunikasjonsnett og -tjenester og satellittbasert kommunikasjon. Med henvisning til samfunnssikkerhetsinstruksen er derfor Kommunal- og moderniseringsdepartementet som beslutter hvem som faller innenfor gruppen «personell i kritiske samfunnsfunksjoner», jf. Helsedirektoratets vedtak.</ledd>
    <ledd id="/ledd/5">Departementet viser til at Nasjonal kommunikasjonsmyndighet har en viktig rolle som myndighet etter lov om elektronisk kommunikasjon, og i tillegg er myndighet med sektoransvar på ekomområdet etter sikkerhetsloven. Departementet gir derfor Nasjonal kommunikasjonsmyndighets direktør fullmakt til å unnta nøkkelpersonell hos Nasjonal kommunikasjonsmyndighet som er strengt nødvendig for å opprettholde forsvarlig drift, fra karantene. Dette gjelder fra nå og så lenge den ekstraordinære situasjonen varer.</ledd>
    <ledd id="/ledd/6">Departementet viser for orden skyld til at skoler og barnehager i Norge som midlertidig holdes stengt, likevel holder åpent for barn under 12 år som har foreldre med kritiske samfunnsfunksjoner, dersom ikke andre omsorgspersoner kan ivareta barnepass. Dette inkluderer med andre ord barn under 12 år av nøkkelpersonell hos Nasjonal kommunikasjonsmyndighet.</ledd>
    <ledd id="/ledd/7">Kommunal- og moderniseringsdepartementet viser også til tilsynsrollen som er lagt til Nasjonal kommunikasjonsmyndighet i departementets vedtak om dispensasjon for nøkkelpersonell med kritiske samfunnsfunksjoner i ekombransjen. Virksomhetene skal føre oversikt over unntak som gis, og oversikten skal fremvises til Nasjonal kommunikasjonsmyndighet på forespørsel. Nasjonal kommunikasjonsmyndighet kan kreve at unntak trekkes tilbake. Departementet ber om at vedtaket følges opp slik at det gjøres minst mulig inngrep i statens karanteneregler, samtidig som det opprettholdes forsvarlig drift i ekomsektoren.</ledd>
  </tekst>
</dokument>
