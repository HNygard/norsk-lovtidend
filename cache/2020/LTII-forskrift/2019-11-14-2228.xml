<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-11-14-2228" type="lt" url="https://lovdata.no/lovtidend/forskrift/2019-11-14-2228">
  <metadata>
    <type>lt</type>
    <base>LT</base>
    <id>LT/lt/2019-11-14-2228</id>
    <dato>14.11.2019 nr. 2228</dato>
    <dato type="iso">2019-11-14</dato>
    <ikraft>14.11.2019</ikraft>
    <ikraft type="iso">2019-11-14</ikraft>
    <departement>OV (Andre off vedtekter)</departement>
    <etat/>
    <gjelder>Hareid kommune, Møre og Romsdal</gjelder>
    <hjemmel><ref id="lov-2005-06-17-101-§21">L17.06.2005 nr. 101 § 21</ref>, <ref id="for-2009-06-26-864-§59">F26.06.2009 nr. 864 § 59</ref>, <ref id="lov-1990-05-18">L18.05.1990 nr.</ref>11</hjemmel>
    <endrer type="ref">https://lovdata.no/for/2006-12-14-1732</endrer>
    <rettet/>
    <journalnummer>2020-0072</journalnummer>
  </metadata>
  <tekst>
    <korttittel>Adresseforskrift, Hareid</korttittel>
    <tittel>Forskrift for namnsetting, adressering og adresseforvaltning, Hareid kommune, Møre og Romsdal</tittel>
    <redaksjonell_note><b>Heimel:</b> Fastsett av Hareid kommunestyre 14. november 2019 med heimel i lov 17. juni 2005 nr. 101 om eigedomsregistrering (matrikkellova) § 21, forskrift 26. juni 2009 nr. 864 om eiendomsregistrering (matrikkelforskriften) § 59 og lov 18. mai 1990 nr. 11 om stadnamn (stadnamnlova).</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-11-14-2228/p1">
      <pverdi>§ 1.</pverdi>
      <ptittel>Formål og omfang</ptittel>
      <ledd id="/paragraf/1/ledd/1">Formålet med forskrifta er å legge til rette for at matrikkellova vert oppfylt, og at einsarta og pålitelege adresser er tilgjengelege slik at folk lett kan finne fram i kommunen. Dette er viktig for verksemder som yter tenester mot bustadmarknaden, og kan vere avgjerande for naudetatar som politi, brannvern og helse.</ledd>
      <ledd id="/paragraf/1/ledd/2">Det er ei målsetjing at alle eigedomar skal ha offisiell adresse i form av vegadresse med adressenummer og eventuell bokstav. Til offisiell adresse kan og eit bustadnummer og/eller eit adressetilleggsnamn høyre med.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-11-14-2228/p2">
      <pverdi>§ 2.</pverdi>
      <ptittel>Adressemynde</ptittel>
      <ledd id="/paragraf/2/ledd/1">Eining for plan, byggesak og geodata er kommunen si adressemynde, og har ansvar for adresseforvaltninga i kommunen med tildeling av offisielle adresser etter reglane i matrikkellova og tilhøyrande forskrifter. I dette arbeidet inngår oppdeling av vegnettet i adresseparsellar. Når adressemynda har definert nye adresseparsellar skal desse sendast over til namnemynda for å få sett godkjend namn på adresseparsellane.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-11-14-2228/p3">
      <pverdi>§ 3.</pverdi>
      <ptittel>Namnemynde</ptittel>
      <ledd id="/paragraf/3/ledd/1">Kommunestyret er kommunen si namnemynde og har ansvar for namnsetting og gjer vedtak om skrivemåten av stadnamn/adressenamn etter reglane i lov om stadnamn. Eining for plan, byggesak og geodata har ansvar for saksforberedande arbeid knytt til namnsetting og skrivemåte av stadnamn/adressenamn etter reglane i lov om stadnamn.</ledd>
      <ledd id="/paragraf/3/ledd/2">Innsamling og forslag til adressenamn vert overlate til namnenemnda. Namnenemnda er kommunen sitt rådgjevande organ i spørsmål som gjeld:
<liste id="/paragraf/3/ledd/2/liste/1"><lverdi>-</lverdi><avsnitt id="/paragraf/3/ledd/2/liste/1/avsnitt/1">Namn på vegar.</avsnitt></liste>
<liste id="/paragraf/3/ledd/2/liste/2"><lverdi>-</lverdi><avsnitt id="/paragraf/3/ledd/2/liste/2/avsnitt/1">Kommunale og eventuelt private byggefelt, offentlege bygningar, offentlege plassar, kommunale bruer, kommunale landemerke og liknande.</avsnitt></liste>
<liste id="/paragraf/3/ledd/2/liste/3"><lverdi>-</lverdi><avsnitt id="/paragraf/3/ledd/2/liste/3/avsnitt/1">Saker der kommunen har namn til uttale.</avsnitt></liste></ledd>
      <ledd id="/paragraf/3/ledd/3">Namnenemnda vert vald av kommunestyret, og skal ha tre medlemmar med vara.</ledd>
      <ledd id="/paragraf/3/ledd/4">Politisk sekretariat er sekretær for namnenemnda, medan fageining i administrasjonen gjer nødvendig sakshandsaming i tråd med lov om stadnamn og ekspedisjon fram til endeleg godkjenning i kommunestyret. Kommunen skal på same måte kunne bruke namnenemnda når den på kommunen sine vegne vil uttale seg om skrivemåten av stadnamn/adressenamn som kommunen ikkje har vedtaksretten for.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-11-14-2228/p4">
      <pverdi>§ 4.</pverdi>
      <ptittel>Offisiell adresse</ptittel>
      <ledd id="/paragraf/4/ledd/1">Med offisiell adresse meinar ein:
<liste id="/paragraf/4/ledd/1/liste/a"><lverdi>a.</lverdi><avsnitt id="/paragraf/4/ledd/1/liste/a/avsnitt/1">Vegadresse angitt med vegnamn, adressenummer (husnummer) og eventuell bokstav, eller</avsnitt></liste>
<liste id="/paragraf/4/ledd/1/liste/b"><lverdi>b.</lverdi><avsnitt id="/paragraf/4/ledd/1/liste/b/avsnitt/1">Områdeadresse angitt med områdenamn, adressenummer (husnummer) og eventuell bokstav, eller</avsnitt></liste>
<liste id="/paragraf/4/ledd/1/liste/c"><lverdi>c.</lverdi><avsnitt id="/paragraf/4/ledd/1/liste/c/avsnitt/1">Matrikkeladresse, angitt med gardsnummer, bruksnummer og eventuelt festenummer og/eller undernummer, med tilhøyrande adressenamn.</avsnitt></liste></ledd>
      <ledd id="/paragraf/4/ledd/2">Til offisiell adresse kan òg eit bustadnummer høyre med.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-11-14-2228/p5">
      <pverdi>§ 5.</pverdi>
      <ptittel>Om adressemynda og namnemynda sitt arbeid</ptittel>
      <ledd id="/paragraf/5/ledd/1">Ved innføring av vegadresser utarbeidar adressemynda kartoversikt som viser dei enkelte adresseparsellar (veger) med angitt start- og endepunkt, og tildelte adressenummer (husnummer) etter reglane slik dei går fram av matrikkelforskrifta kapittel 12 og adresserettleiaren utgjeve av Kartverket.
<liste id="/paragraf/5/ledd/1/liste/1"><lverdi>1.</lverdi><avsnitt id="/paragraf/5/ledd/1/liste/1/avsnitt/1">Namnemynda vedtek namn og skrivemåte for dei enkelte adresseparsellar og/eller område/bygg med eventuelle tilleggsnamn (namn på f.eks. bustadfelt). Forslag til namn skal sendast på høyring og offentleggjerast i lokalavisa eller på kommunen sine heimesider, slik at aktuelle foreiningar, lag og enkeltpersonar i kommunen/området får høve til å kome med merknader. Stadnamntenesta for Vestlandet skal også ha forslaga til høyring.</avsnitt></liste>
<liste id="/paragraf/5/ledd/1/liste/2"><lverdi>2.</lverdi><avsnitt id="/paragraf/5/ledd/1/liste/2/avsnitt/1">For nye områder/bustadfelt der vegadresser skal nyttast, bør namnsetting skje samtidig eller rett etter slutthandsaming av reguleringsplan, slik at ikkje «tilfeldige» namn kjem i varig bruk.</avsnitt></liste>
<liste id="/paragraf/5/ledd/1/liste/3"><lverdi>3.</lverdi><avsnitt id="/paragraf/5/ledd/1/liste/3/avsnitt/1">Adressemyndet kan endre tidlegare tildelte adressenummer der det er naudsynt for å oppnå klarare og meir eintydig adresse i samsvar med føreskriftene.</avsnitt></liste>
<liste id="/paragraf/5/ledd/1/liste/4"><lverdi>4.</lverdi><avsnitt id="/paragraf/5/ledd/1/liste/4/avsnitt/1">Adressemyndet skal sende melding til heimelshavar og eventuell festar ved tildeling og endring av adresse. Før kommunen gjer endeleg vedtak skal dei som vedtaket får verknad for, få høve til å uttale seg. Sakshandsaming fylgjer reglane i forvaltningslova.</avsnitt></liste>
<liste id="/paragraf/5/ledd/1/liste/5"><lverdi>5.</lverdi><avsnitt id="/paragraf/5/ledd/1/liste/5/avsnitt/1">I område der ein nyttar områdeadressering vedtek namnemynda adressenamn. Som hovudregel nyttast grendenamn knytt til det enkelte gardsnummer, og eventuelt eit tilleggsnamn. Gardsnamn kan utelatast, dersom dette gir missvisande informasjon, men da skal eit anna namn nyttast.</avsnitt></liste></ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-11-14-2228/p6">
      <pverdi>§ 6.</pverdi>
      <ptittel>Retningsliner for val og skrivemåte av adressenamna</ptittel>
      <ledd id="/paragraf/6/ledd/1">1. Adressenamna må passe inn i eit samordna system for adressering. Namna bør vere lette å oppfatte, skrive og uttale, og dei skal vere slik at dei ikkje vert forveksla med andre eksisterande adressenamn eller mykje brukte og ålment kjente stadnamn i adresseområdet. Adressenamna bør vere varierte.</ledd>
      <ledd id="/paragraf/6/ledd/2">2. Adressenamnet bør høve på staden, verka lokaliserande og så langt råd er byggje på lokal namnetradisjon der adresseparsellen ligg.</ledd>
      <ledd id="/paragraf/6/ledd/3">3. Namnet bør ikkje verke støytande eller komisk.</ledd>
      <ledd id="/paragraf/6/ledd/4">4. Gjennom namnsettinga skal ein verne om og ta vare på lokal kulturarv. Namn på personar som er i live, bør ikkje takast i bruk i adressenamn.</ledd>
      <ledd id="/paragraf/6/ledd/5">5. Skrivemåten skal vere i samsvar med det lokale målføret og elles følgje normer for rettskriving av stadnamn. Der rettskrivinga gjev rom for varierande normering, skal ein nytte den forma som ligg nærast opp til talemålet på staden der adresseparsellen ligg.</ledd>
      <ledd id="/paragraf/6/ledd/6">6. I saksførebuinga til namneval skal lokalmiljøet, aktuelle utrykkingsetatar (brann, politi og ambulanse) og Statens namnekonsulentar vera rådspurte.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-11-14-2228/p7">
      <pverdi>§ 7.</pverdi>
      <ptittel>Retningsliner for utforming av adressesystemet og nummerering av adressene</ptittel>
      <ledd id="/paragraf/7/ledd/1">1. Adressemynda skal utarbeide tenlege adresseparsellar, som skal ha som hovudhensikt å gjere det enkelt for alle å finne fram. Offisielle adresser er ikkje først og fremst for adresseeigaren sjølv, men ein del av infrastrukturen i kommunen. Namnenemnda har ikkje høve til å gjere endringar på adresseparsellane som adressemynda har utarbeidd, men skal finne gode namn til desse.</ledd>
      <ledd id="/paragraf/7/ledd/2">2. Startpunkt for nummertildeling av adresser til veg eller område med eige adressenamn, er normalt der vegen eller tilkomst til området tek av frå overordna veg. Der ein adresseparsell (veg/område) har to eller fleire tilknytingspunkt til overordna veg, skal utgangspunktet for nummereringa til vanleg vere det som ligg nærast utgangspunktet rekna etter ferdselsåra (i hovudsak frå sentrum og ut).</ledd>
      <ledd id="/paragraf/7/ledd/3">3. Sidevegar til ein overordna veg, bør gjevast eige adressenamn dersom sidevegen er:
<liste id="/paragraf/7/ledd/3/liste/a"><lverdi>a.</lverdi><avsnitt id="/paragraf/7/ledd/3/liste/a/avsnitt/1">kortare enn 200 m og fører til minst 14 adresseeiningar.</avsnitt></liste>
<liste id="/paragraf/7/ledd/3/liste/b"><lverdi>b.</lverdi><avsnitt id="/paragraf/7/ledd/3/liste/b/avsnitt/1">lengre enn 200 m og fører til minst 7 adresseeiningar.</avsnitt></liste></ledd>
      <ledd id="/paragraf/7/ledd/4">4. Der adresseeiningane mest tenleg kan knytast til eit naturleg avgrensa område, bør området ha eige adressenamn dersom det i området er minst 20 adresseeiningar (områdeadressering).</ledd>
      <ledd id="/paragraf/7/ledd/5">5. For å gjera det lettare å finne fram, kan adressemynde gjere unntak frå grensene som er sette i nr. 3 og 4. Unntak kan ein og gjere for å unngå større endringar i det etablerte adressesystemet. Det kan også takast kulturhistoriske omsyn ved namnsetjinga, såframt dette ikkje medfører konsekvensar for føringane som er gjeve i pkt. 1.</ledd>
      <ledd id="/paragraf/7/ledd/6">6. Det skal nyttast oddetal på høgre og partal tal på venstre sida av vegen sett frå startpunktet av vegen.</ledd>
      <ledd id="/paragraf/7/ledd/7">7. Nummereringa langs sidene til ein veg skal gå mest mogleg parallelt og det bør reserverast ledige nummer i tilfelle utbygging.</ledd>
      <ledd id="/paragraf/7/ledd/8">8. Avstandsprinsippet vert nytta i område med spreidd busetnad. Her vert nummertildelinga rekna ut frå startpunktet til vegen rekna i 10-meter, for eksempel ei adresseeining som ligg 400 m frå der vegen startar gjev nummer 40.</ledd>
      <ledd id="/paragraf/7/ledd/9">9. Ein kan også nytte seg av kombinert tradisjonell adressering og adressering ut frå avstandsprinsippet.</ledd>
      <ledd id="/paragraf/7/ledd/10">10. Nummereringa av adresseeiningane innafor dei einskilde adressenamna (adresseparsellane) skal elles vera i samsvar med tilrådd standard i Adresseveiledaren - om tildeling og forvaltning av adresser etter matrikkellova.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-11-14-2228/p8">
      <pverdi>§ 8.</pverdi>
      <ptittel>Skilting</ptittel>
      <ledd id="/paragraf/8/ledd/1">1. Eining for kommunalteknikk skal setje opp og halde ved like vegnamnskilt og tilvisingsskilt for adresser med tilkomst frå fellesvegar som ikkje har eigne adressenamn. I tillegg skal kommunen i nødvendig omfang sette opp og halde ved like kryssorienteringsskilt og andre opplysnings- og tilvisingsskilt som skal hjelpe ukjende fram til rett adresse.</ledd>
      <ledd id="/paragraf/8/ledd/2">2. Eigar/festar av eigedom som har fått tildelt offisiell adresse av kommunen, pliktar å koste, sette opp og halde ved like husnummerskilt og tilvisingsskilt i samsvar med § 57 i matrikkelforskrifta.</ledd>
      <ledd id="/paragraf/8/ledd/3">3. For eksisterande bygg/eigedomar som får tildelt adressenummer i vegadresse, skal nummerskilt vere sett opp innan eitt år etter at adressetildelinga er gjort kjend. For nye bygg skal nummerskilt vere oppsett før bygget vert teke i bruk.</ledd>
      <ledd id="/paragraf/8/ledd/4">4. Adressemynda skal føre kontroll med at ovanforståande reglar blir fylgt og gje dei nødvendige pålegg. Pålegg som ikkje vert imøtekome, kan adressemynda la utføre på eigars/festars rekning.</ledd>
      <ledd id="/paragraf/8/ledd/5">5. Husnummerskilta skal plasserast slik at dei tydeleg viser kva bygning/eigedom dei er knytte til, og vere plassert slik at dei er lett synlege frå veg/gate. Huseigar pliktar å sørgje for at nummerskilt og tilvisingsskilt ikkje er skjult av trær, busker, andre skilt eller liknande. Skilta skal haldast heile og reine, med tydelege tal og eventuell bokstav (stor). Der skilt vanskeleg kan sjåast frå vegen, skal nummerskiltet plasserast i høveleg høgd på port, inngjerding, stolpe eller anna eigna stad, og som regel til høgre for inngang/innkøyring.</ledd>
      <ledd id="/paragraf/8/ledd/6">6. Vender nummerskiltet mot annan veg enn den adressa er knytt til, skal det under nummerskiltet monterast skilt som viser kva veg bygninga er adressert til.</ledd>
      <ledd id="/paragraf/8/ledd/7">7. Materiale og utforming av skilt skal vere slik:
<liste id="/paragraf/8/ledd/7/liste/1"><lverdi>-</lverdi><avsnitt id="/paragraf/8/ledd/7/liste/1/avsnitt/1">Som adressenamnskilt skal nyttast skilt i samsvar med Statens vegvesen sin skiltnormal (pr. vedtaksdato skilt nr. 729)</avsnitt></liste>
<liste id="/paragraf/8/ledd/7/liste/2"><lverdi>-</lverdi><avsnitt id="/paragraf/8/ledd/7/liste/2/avsnitt/1">Husnummerskilt og tilvisingsskilt skal vere i bestandig materiale</avsnitt></liste>
<liste id="/paragraf/8/ledd/7/liste/3"><lverdi>-</lverdi><avsnitt id="/paragraf/8/ledd/7/liste/3/avsnitt/1">Husnummerskilta skal ha tydeleg lesbare teikn med teksthøgde på minimum 105 millimeter.</avsnitt></liste></ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-11-14-2228/p9">
      <pverdi>§ 9.</pverdi>
      <ptittel>Klagerett</ptittel>
      <ledd id="/paragraf/9/ledd/1">Klage kan berre gjelde tildeling av adresse til den einskilde eigedomen, jamfør matrikkellova § 46 og matrikkelforskrifta § 22.</ledd>
      <ledd id="/paragraf/9/ledd/2">Ein kan altså klage på det nummeret eigedomen har fått. Dersom det er fleire alternative vegar eigedomen kan adresserast til, er det også høve til å klage på kva veg tildelt adresse viser til. Ein kan også klage på kva adressetilleggsnavn eller matrikkeladressenavn som er tildelt adressa. Vedtekne vegnamn kan ikkje påklagast.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-11-14-2228/p10">
      <pverdi>§ 10.</pverdi>
      <ptittel>Iverksetjing</ptittel>
      <ledd id="/paragraf/10/ledd/1">Denne forskrifta gjeld frå den dato dei er vedtekne i kommunestyret. Frå same tid blir forskrift 14. desember 2006 nr. 1732 for namnsetting, adressering og adresseforvaltning, Hareid kommune, Møre og Romsdal oppheva.</ledd>
    </paragraf>
  </tekst>
</dokument>
