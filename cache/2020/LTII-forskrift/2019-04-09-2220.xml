<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-04-09-2220" type="lt" url="https://lovdata.no/lovtidend/forskrift/2019-04-09-2220">
  <metadata>
    <type>lt</type>
    <base>LT</base>
    <id>LT/lt/2019-04-09-2220</id>
    <dato>09.04.2019 nr. 2220</dato>
    <dato type="iso">2019-04-09</dato>
    <ikraft>01.06.2020</ikraft>
    <ikraft type="iso">2020-06-01</ikraft>
    <departement>OV (Andre off vedtekter)</departement>
    <etat/>
    <gjelder>Ullensaker kommune, Viken</gjelder>
    <hjemmel/>
    <rettet/>
    <journalnummer>2020-0061</journalnummer>
  </metadata>
  <tekst>
    <korttittel>Forskrift om tildeling av kommunale boliger i Ullensaker</korttittel>
    <tittel>Forskrift om tildeling av kommunale boliger i Ullensaker kommune, Viken</tittel>
    <redaksjonell_note><b>Hjemmel:</b> Fastsatt av Ullensaker kommunestyre 9. april 2019 med hjemmel i lov 22. juni 2018 nr. 83 om kommuner og fylkeskommuner (kommuneloven) § 5-3.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-04-09-2220/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med forskriften er at personer som ikke selv kan ivareta sine interesser på boligmarkedet, kan få leie nøktern og egnet kommunalt disponert bolig. Forskriften gjelder både boliger eid av Ullensaker kommune og boliger som ikke eies, men disponeres av Ullensaker kommune. Forskriften skal bidra til økt rettssikkerhet for søkere til kommunal bolig.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-04-09-2220/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder for boliger som Ullensaker kommune disponerer for utleie til vanskeligstilte på boligmarkedet. Forskriften gjelder boforhold som har sin forankring i avtale om bruksrett til husrom mot vederlag, jf. husleieloven § 1-1.</ledd>
      <ledd id="/paragraf/2/ledd/2">Forskriften gjelder ikke ved søknad om opphold i institusjon, omsorgsboliger i tilknytning til institusjon eller boliger tilknyttet Enhet bolig med bistand. Forskriften gjelder ikke enkeltpersoners rett til midlertidig bolig etter Lov om sosiale tjenester i arbeids- og velferdsforvaltningen § 27.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-04-09-2220/p3">
      <pverdi>§ 3.</pverdi>
      <ptittel>Målgruppe</ptittel>
      <ledd id="/paragraf/3/ledd/1">Målgruppen for forskriften er personer som trenger hjelp til å skaffe seg bolig på grunn av dårlig økonomi, nedsatt funksjonsevne, helsemessige eller sosiale problemer, eller liknende forhold.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-04-09-2220/p4">
      <pverdi>§ 4.</pverdi>
      <ptittel>Vilkår for tildeling av bolig</ptittel>
      <ledd id="/paragraf/4/ledd/1">For å få leie kommunal bolig etter denne forskriften, må alle grunnvilkårene være oppfylt. Det kan gjøres unntak fra en eller flere av grunnvilkårene ved urimelige utslag i enkelttilfeller.
<br/></ledd>
      <ledd id="/paragraf/4/ledd/2">
        <i>Grunnvilkår 1: Ikke alternative muligheter</i>
      </ledd>
      <ledd id="/paragraf/4/ledd/3">Hvis søker har andre muligheter til selv å skaffe egnet bolig, er han/hun som hovedregel ikke kvalifisert for tildeling av kommunal bolig.
<br/></ledd>
      <ledd id="/paragraf/4/ledd/4">
        <i>Grunnvilkår 2: Oppholdstillatelse og botid</i>
      </ledd>
      <ledd id="/paragraf/4/ledd/5">Søker må på søknadstidspunktet ha oppholdstillatelse i Norge, og ha bodd i Ullensaker kommune to av de siste fem årene. Botiden må kunne dokumenteres ved utskrift fra Folkeregisteret. Det kan gjøres unntak fra vilkåret om registrering i folkeregisteret hvis søker på annen måte kan dokumentere faktisk botid. Hvis vilkåret om faktisk botid og/eller vilkåret om dokumentasjon av botid får urimelig utslag, kan det i særlige tilfeller gjøres unntak fra disse vilkårene. Vilkåret om botid gjelder ikke for flyktninger som skal førstegangsbosettes i Ullensaker kommune etter avtale med staten og Ullensaker kommune.
<br/></ledd>
      <ledd id="/paragraf/4/ledd/6">
        <i>Grunnvilkår 3: Nåværende boforhold</i>
      </ledd>
      <ledd id="/paragraf/4/ledd/7">Søker må være, eller i ferd med å bli, uten egnet bolig og ha behov for hjelp til å skaffe seg bolig. Nåværende bolig må være uegnet eller svært utilfredsstillende. Alternativer til kommunal bolig må være utprøvd før man søker om kommunal bolig.
<br/></ledd>
      <ledd id="/paragraf/4/ledd/8">
        <i>Grunnvilkår 4: Alder</i>
      </ledd>
      <ledd id="/paragraf/4/ledd/9">Søker må på søknadstidspunktet være over 18 år.
<br/></ledd>
      <ledd id="/paragraf/4/ledd/10">
        <i>Grunnvilkår 5: Økonomiske forhold</i>
      </ledd>
      <ledd id="/paragraf/4/ledd/11">Søkers økonomiske forhold må være slik at søker ikke er i stand til å skaffe seg egnet bolig på egen hånd. Det skal gjøres en individuell vurdering av husstandens totaløkonomi. Husstandens samlede inntekt kan ikke overstige grensene som er spesifisert i den kommunale bostøtteordningen. Inntektsgrensen vil være avhengig av husstandens størrelse. Det skal tas hensyn til inntekt, formue, gjeldsbyrde, bidragsforpliktelse og lignende, sett opp mot muligheten søker har til selv å skaffe seg egnet bolig.
<br/></ledd>
      <ledd id="/paragraf/4/ledd/12">
        <i>Grunnvilkår 6: Uoppgjort gjeld i form av husleierestanse til Ullensaker kommune</i>
      </ledd>
      <ledd id="/paragraf/4/ledd/13">Hvis søker har uoppgjort gjeld til Ullensaker kommune som følge av tidligere boforhold, kan Ullensaker kommune avslå søknaden om å få leie kommunal bolig. Dersom det etter individuell vurdering gjøres unntak fra denne regelen, må det inngås nedbetalingsavtale for restansen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-04-09-2220/p5">
      <pverdi>§ 5.</pverdi>
      <ptittel>Prioritering mellom søkere som fyller kriteriene</ptittel>
      <ledd id="/paragraf/5/ledd/1">Er antallet søkere som fyller grunnvilkårene i retningslinjene større enn antall kommunale boliger til disposisjon, skal det gjøres en prioritering mellom søkerne som oppfyller vilkårene. Ved prioriteringen skal det legges vekt på søkernes ulike behov og hvilke typer boliger som er tilgjengelige.</ledd>
      <ledd id="/paragraf/5/ledd/2">For søkere som har omsorg for barn, skal det vurderes at tildelingen av bolig er til barnets beste.</ledd>
      <ledd id="/paragraf/5/ledd/3">Søkere som etter en samlet vurdering synes å ha det mest påtrengende boligbehovet, skal prioriteres. Ved vurderingen av hvem som har det mest påtrengende boligbehovet, vektlegges særlig medisinske og eller sosiale forhold. Det kan tas hensyn til at noen boformer stiller spesielle vilkår til en variert sammensetning av beboere.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-04-09-2220/p6">
      <pverdi>§ 6.</pverdi>
      <ptittel>Saksbehandling/venteliste</ptittel>
      <ledd id="/paragraf/6/ledd/1">Vedtak etter disse retningslinjer er enkeltvedtak, jf. forvaltningsloven § 2 og kan påklages. Forvaltningslovens regler om saksbehandling av enkeltvedtak gjelder.</ledd>
      <ledd id="/paragraf/6/ledd/2">Dersom søker oppfyller alle grunnvilkårene i § 4 innvilges søknaden. Søkeren vil da bli satt på venteliste og bli tildelt bolig etter prinsippene i § 5.</ledd>
      <ledd id="/paragraf/6/ledd/3">Dersom søker ikke er blitt tilbudt kommunal bolig i løpet av ett år, vil søker falle ut av ventelisten. Boligkontoret vil etterspørre opplysninger 2 mnd innen fristens utløp, jamfør § 5. Søker må i tilfelle sende inn nye opplysninger som bekrefter at behovet fortsatt er til stede.</ledd>
      <ledd id="/paragraf/6/ledd/4">En søker som takker nei til tilbudt bolig, uten begrunnet årsak, vil ikke få et nytt tilbud om kommunal bolig. Dersom det oppstår behov for kommunal bolig senere, må man søke på nytt, og vurderes igjen i henhold til gjeldende vilkår.</ledd>
      <ledd id="/paragraf/6/ledd/5">Hovedregelen er at leietiden er tre år. Hvis det foreligger særlige grunner, kan det inngås tidsbestemt leieavtale for kortere tid enn tre år, jf. husleieloven § 11-1 sjette ledd.</ledd>
      <ledd id="/paragraf/6/ledd/6">Leietakere i kommunal bolig i Ullensaker kommune har rett til å søke om kommunal bostøtte.</ledd>
      <ledd id="/paragraf/6/ledd/7">Hvis leietaker ønsker å fornye leiekontrakten må hun/han søke om dette. Søknaden må fremsettes senest 6 måneder før eksisterende husleiekontrakt utløper. Boligkontoret tilbyr råd og veiledning knyttet til dette når de kommer i kontakt med søkere. Hvis kommunen fatter vedtak om at søker skal få ny leiekontrakt, skal kommunen samtidig vurdere om det er endringer i søkers livssituasjon som tilsier at han/hun skal tildeles annen egnet bolig.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-04-09-2220/p7">
      <pverdi>§ 7.</pverdi>
      <ptittel>Klage</ptittel>
      <ledd id="/paragraf/7/ledd/1">Enkeltvedtak kan påklages til Ullensaker kommunes særskilte klagenemnd. Det kan klages over avslag, hvor boligen ligger, antall rom og leiekontraktens lengde hvis den er under 3 år. Klage må fremmes skriftlig og være begrunnet. Klagefrist er 3 uker fra vedtak er mottatt. Klagen sendes Ullensaker kommune v. Boligkontoret.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-04-09-2220/p8">
      <pverdi>§ 8.</pverdi>
      <ptittel>Iverksettelse</ptittel>
      <ledd id="/paragraf/8/ledd/1">Forskriften iverksettes med virkning fra 1. juni 2020.</ledd>
    </paragraf>
  </tekst>
</dokument>
