<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-02-26-255" type="lt" url="https://lovdata.no/lovtidend/forskrift/2020-02-26-255">
  <metadata>
    <type>lt</type>
    <base>LT</base>
    <id>LT/lt/2020-02-26-255</id>
    <dato>26.02.2020 nr. 255</dato>
    <dato type="iso">2020-02-26</dato>
    <ikraft>26.02.2020</ikraft>
    <ikraft type="iso">2020-02-26</ikraft>
    <departement>OV (Andre off vedtekter)</departement>
    <etat/>
    <gjelder>Oslo kommune, Oslo</gjelder>
    <hjemmel/>
    <rettet/>
    <journalnummer>2020-0157</journalnummer>
  </metadata>
  <tekst>
    <korttittel>Forskrift om tildeling av tilskudd til nyhets- og aktualitetsmedier, Oslo</korttittel>
    <tittel>Forskrift om tildeling av tilskudd til nyhets- og aktualitetsmedier, Oslo kommune, Oslo</tittel>
    <redaksjonell_note><b>Hjemmel:</b> Fastsatt av Oslo bystyre 26. februar 2020 med hjemmel i lov 22. juni 2018 nr. 83 om kommuner og fylkeskommuner (kommuneloven) § 5-3 annet ledd.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-02-26-255/p1">
      <pverdi>§ 1.</pverdi>
      <ptittel>Formål og virkeområde</ptittel>
      <ledd id="/paragraf/1/ledd/1">Forskriften gir regler for fordeling av tilskudd til utgivere av tekstbaserte nyhets- og aktualitetsmedier som dekker lokale forhold i Oslo. Formålet med ordningen er å bedre dekningen av lokalaviser for Oslo by og bydelene. Tilskuddsordningen skal stimulere til et mangfold av lokale nyhets- og aktualitetsmedier med høy kvalitet og uavhengig journalistikk i Oslo.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-02-26-255/p2">
      <pverdi>§ 2.</pverdi>
      <ptittel>Definisjoner</ptittel>
      <liste id="/paragraf/2/ledd/1/liste/a">
        <lverdi>a.</lverdi>
        <avsnitt id="/paragraf/2/ledd/1/liste/a/avsnitt/1">
          <i>Søker</i>
        </avsnitt>
      </liste>
      <avsnitt id="/paragraf/2/ledd/1/liste/a/avsnitt/1.1">Søkere er utgivere av tekstbaserte nyhets- og aktualitetsmedier som dekker lokale forhold i Oslo. Utgiveren kan være organisert som aksjeselskap, stiftelse, forening, enkeltmannsforetak, mv.</avsnitt>
      <avsnitt id="/paragraf/2/ledd/1/liste/a/avsnitt/1.2">Søkere som utgir flere selvstendige publikasjoner som oppfyller tildelingskriteriene, kan søke for hver publikasjon i sin portefølje.</avsnitt>
      <liste id="/paragraf/2/ledd/1/liste/b">
        <lverdi>b.</lverdi>
        <avsnitt id="/paragraf/2/ledd/1/liste/b/avsnitt/1">
          <i>Tekstbaserte nyhets- og aktualitetsmedier</i>
        </avsnitt>
      </liste>
      <avsnitt id="/paragraf/2/ledd/1/liste/b/avsnitt/1.1">Med tekstbaserte nyhets- og aktualitetsmedier menes medier som i hovedsak består av tekstinnhold, men hvor bilder og eventuelt lyd og video kan inngå dersom det understøtter tekstinnholdet. Mediene kan publiseres digitalt eller på papir.</avsnitt>
      <liste id="/paragraf/2/ledd/1/liste/c">
        <lverdi>c.</lverdi>
        <avsnitt id="/paragraf/2/ledd/1/liste/c/avsnitt/1">
          <i>Utgave</i>
        </avsnitt>
      </liste>
      <avsnitt id="/paragraf/2/ledd/1/liste/c/avsnitt/1.1">En ny utgave skal ha nytt og egenprodusert redaksjonelt innhold som skiller seg fra innholdet i foregående utgave.</avsnitt>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-02-26-255/p3">
      <pverdi>§ 3.</pverdi>
      <ptittel>Økonomiske rammer</ptittel>
      <ledd id="/paragraf/3/ledd/1">De økonomiske rammene for tilskuddsordningen følger av Oslo bystyres årlige budsjettvedtak.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-02-26-255/p4">
      <pverdi>§ 4.</pverdi>
      <ptittel>Generelle kriterier</ptittel>
      <ledd id="/paragraf/4/ledd/1">Det kan gis tilskudd til utgivere av tekstbaserte nyhets- og aktualitetsmedier som:
<liste id="/paragraf/4/ledd/1/liste/a"><lverdi>a.</lverdi><avsnitt id="/paragraf/4/ledd/1/liste/a/avsnitt/1">har som hovedformål å drive journalistisk produksjon og formidling av nyheter, aktualitetsstoff og samfunnsdebatt til allmennheten</avsnitt></liste>
<liste id="/paragraf/4/ledd/1/liste/b"><lverdi>b.</lverdi><avsnitt id="/paragraf/4/ledd/1/liste/b/avsnitt/1">inneholder et bredt tilbud av nyhets-, aktualitets- og debattstoff fra ulike samfunnsområder, som i hovedsak er egenprodusert og i hovedsak dekker lokale forhold i Oslo</avsnitt></liste>
<liste id="/paragraf/4/ledd/1/liste/c"><lverdi>c.</lverdi><avsnitt id="/paragraf/4/ledd/1/liste/c/avsnitt/1">har en ansvarlig redaktør med status som svarer til bestemmelsene i Redaktørplakaten og er tilknyttet Norsk Presseforbund gjennom en av deres grunnorganisasjoner</avsnitt></liste>
<liste id="/paragraf/4/ledd/1/liste/d"><lverdi>d.</lverdi><avsnitt id="/paragraf/4/ledd/1/liste/d/avsnitt/1">har Oslo kommune som utgiversted, dvs. hvor mediet har sin hovedredaksjon. Det kan i særlige tilfeller gis tilskudd til medier som ikke har utgiversted innenfor kommunens grenser, såfremt det redaksjonelle innholdet i hovedsak omhandler lokale forhold i Oslo.</avsnitt></liste></ledd>
      <ledd id="/paragraf/4/ledd/2">Tilskudd gis ikke til:
<liste id="/paragraf/4/ledd/2/liste/a"><lverdi>a.</lverdi><avsnitt id="/paragraf/4/ledd/2/liste/a/avsnitt/1">medier som i hovedsak inneholder annonser</avsnitt></liste>
<liste id="/paragraf/4/ledd/2/liste/b"><lverdi>b.</lverdi><avsnitt id="/paragraf/4/ledd/2/liste/b/avsnitt/1">medier som i hovedsak inneholder stoff om ett eller noen få samfunnsområder, eller som i hovedsak inneholder stoff vinklet ut fra en spesiell faglig, politisk, ideologisk, religiøs eller etnisk bakgrunn,</avsnitt></liste>
<liste id="/paragraf/4/ledd/2/liste/c"><lverdi>c.</lverdi><avsnitt id="/paragraf/4/ledd/2/liste/c/avsnitt/1">medier som i hovedsak er rettet mot medlemmer eller ansatte i bestemte organisasjoner, foreninger eller selskap.</avsnitt></liste></ledd>
      <ledd id="/paragraf/4/ledd/3">Tilskudd kan gis til abonnementsbaserte medier, løssalgsmedier og medier som distribueres gratis til husstandene såfremt øvrige vilkår er oppfylt. Ordningen likestiller medier som publiseres digitalt og på papir. Tilskudd kan bare gis til trykte medier som utkommer med en ny utgave minst hver 14. dag, eller til digitale medier som oppdateres løpende.</ledd>
      <ledd id="/paragraf/4/ledd/4">Kriteriene ovenfor må ha vært oppfylt i minst ett kalenderår før tilskudd kan innvilges.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-02-26-255/p5">
      <pverdi>§ 5.</pverdi>
      <ptittel>Kunngjøring og søknadsfrist</ptittel>
      <ledd id="/paragraf/5/ledd/1">Tilskuddsordningen skal kunngjøres på egnet måte. Annonseringen skjer med forbehold om at det avsettes midler i budsjettet til formålet. Det oppgis i kunngjøringen hvor søknaden sendes.</ledd>
      <ledd id="/paragraf/5/ledd/2">Frist for søknad om tilskudd er 1. april i året det søkes tilskudd til.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-02-26-255/p6">
      <pverdi>§ 6.</pverdi>
      <ptittel>Krav til søknaden</ptittel>
      <ledd id="/paragraf/6/ledd/1">Søknaden skal fylles ut i Oslo kommunes elektroniske søknadsskjema. Søknaden skal sendes inn av den som har myndighet til å forplikte vedkommende søker.</ledd>
      <ledd id="/paragraf/6/ledd/2">Søknaden skal inneholde informasjon om:
<liste id="/paragraf/6/ledd/2/liste/a"><lverdi>a.</lverdi><avsnitt id="/paragraf/6/ledd/2/liste/a/avsnitt/1">formål og planer for publikasjonen</avsnitt></liste>
<liste id="/paragraf/6/ledd/2/liste/b"><lverdi>b.</lverdi><avsnitt id="/paragraf/6/ledd/2/liste/b/avsnitt/1">budsjett</avsnitt></liste>
<liste id="/paragraf/6/ledd/2/liste/c"><lverdi>c.</lverdi><avsnitt id="/paragraf/6/ledd/2/liste/c/avsnitt/1">opplagstall eller andre dokumenterbare lesertall</avsnitt></liste>
<liste id="/paragraf/6/ledd/2/liste/d"><lverdi>d.</lverdi><avsnitt id="/paragraf/6/ledd/2/liste/d/avsnitt/1">andel Oslo-dekning av innholdet</avsnitt></liste>
<liste id="/paragraf/6/ledd/2/liste/e"><lverdi>e.</lverdi><avsnitt id="/paragraf/6/ledd/2/liste/e/avsnitt/1">spesifikasjon av andre offentlige tilskudd</avsnitt></liste>
<liste id="/paragraf/6/ledd/2/liste/f"><lverdi>f.</lverdi><avsnitt id="/paragraf/6/ledd/2/liste/f/avsnitt/1">informasjon om forretningsmessige interesser mellom søker og samarbeidspartnere, samt informasjon om medvirkning fra annen virksomhet som mottar offentlig støtte.</avsnitt></liste></ledd>
      <ledd id="/paragraf/6/ledd/3">Som vedlegg til søknaden skal følge søkerens vedtekter, samt årsregnskap og årsberetning for året før søknadsåret.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-02-26-255/p7">
      <pverdi>§ 7.</pverdi>
      <ptittel>Vedtak om tilskudd</ptittel>
      <ledd id="/paragraf/7/ledd/1">Vedtak om tilskudd treffes etter en samlet vurdering av om søknaden oppfyller kriteriene i § 4, samt formålet i § 1.</ledd>
      <ledd id="/paragraf/7/ledd/2">Avsetningen til tilskuddsordningen skal fordeles likt mellom søkere som er innvilget tilskudd etter første ledd.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-02-26-255/p8">
      <pverdi>§ 8.</pverdi>
      <ptittel>Saksbehandlingen</ptittel>
      <ledd id="/paragraf/8/ledd/1">Direktøren for Kulturetaten fatter vedtak om tilskudd etter tilskuddsordningen.</ledd>
      <ledd id="/paragraf/8/ledd/2">Før det treffes vedtak om tilskudd skal det innhentes en rådgivende uttalelse fra fagrådet for tilskudd til nyhets- og aktualitetsmedier i Oslo kommune, jf. § 9.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-02-26-255/p9">
      <pverdi>§ 9.</pverdi>
      <ptittel>Fagråd for tilskudd til nyhets- og aktualitetsmedier i Oslo kommune</ptittel>
      <ledd id="/paragraf/9/ledd/1">Fagrådet skal avgi en rådgivende uttalelse til Kulturetaten ved vurderingen av søknader om tilskudd, og ellers i andre saker etter forskriften.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-02-26-255/p10">
      <pverdi>§ 10.</pverdi>
      <ptittel>Vilkår for innvilget tilskudd</ptittel>
      <ledd id="/paragraf/10/ledd/1">Tilskuddet kan bare benyttes til produksjon og utgivelse av nyhets- og aktualitetsmedium.</ledd>
      <ledd id="/paragraf/10/ledd/2">I vedtaket oppgis nærmere vilkår for tilskuddet, herunder:
<liste id="/paragraf/10/ledd/2/liste/a"><lverdi>a.</lverdi><avsnitt id="/paragraf/10/ledd/2/liste/a/avsnitt/1">at tilskuddet benyttes i tråd med de beskrivelser som er oppgitt i søknaden</avsnitt></liste>
<liste id="/paragraf/10/ledd/2/liste/b"><lverdi>b.</lverdi><avsnitt id="/paragraf/10/ledd/2/liste/b/avsnitt/1">at kravene i § 12 vedrørende rapportering og innlevering av regnskap skal oppfylles.</avsnitt></liste></ledd>
      <ledd id="/paragraf/10/ledd/3">Søkere som er organisert som aksjeselskap kan ikke utdele utbytte på mer enn kr 100 000 samlet til alle aksjonærene det året tilskuddet gjelder for. For aksjeselskap som inngår i konserndannelser, skal konsernbidrag regnes som utbytte.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2020-02-26-255/p11">
      <pverdi>§ 11.</pverdi>
      <ptittel>Utbetaling av tilskudd</ptittel>
      <ledd id="/paragraf/11/ledd/1">Kulturetaten kan i forbindelse med kontroll av tidligere utbetalt tilskudd utsette utbetalingen inntil tilstrekkelig dokumentasjon foreligger eller kontrollen er gjennomført.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2020-02-26-255/p12">
      <pverdi>§ 12.</pverdi>
      <ptittel>Rapport og regnskap</ptittel>
      <ledd id="/paragraf/12/ledd/1">Rapport (beretning) og regnskap skal avlegges innen 1. juni året etter tilskuddsåret.</ledd>
      <ledd id="/paragraf/12/ledd/2">Krav til rapport og regnskap skal følge regnskapsloven, bokføringsforskriften og de til enhver tid gjeldende overordnede regler for tilskuddsordninger i Oslo kommune, herunder instruks for utforming av tilskuddsordninger i kommunen og de bestemmelser som fremgår av kommunens årlige økonomireglement.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2020-02-26-255/p13">
      <pverdi>§ 13.</pverdi>
      <ptittel>Kontroll med bruk av midler</ptittel>
      <ledd id="/paragraf/13/ledd/1">Oslo kommune kan kreve innsyn og kontroll med bevilgede kommunale midler.</ledd>
      <ledd id="/paragraf/13/ledd/2">Mottaker av tilskudd plikter å medvirke til slik kontroll, herunder å fremskaffe relevant og etterspurt dokumentasjon m.m.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2020-02-26-255/p14">
      <pverdi>§ 14.</pverdi>
      <ptittel>Bortfall av tilskudd og krav om tilbakebetaling</ptittel>
      <ledd id="/paragraf/14/ledd/1">Dersom det ikke er anmodet om utbetaling av tilskudd innen 31. desember det året tilsagnsbrevet er mottatt av søker, kan kommunen fatte vedtak om at tilskuddet bortfaller.</ledd>
      <ledd id="/paragraf/14/ledd/2">Dersom tildeling av tilskudd bygger på uriktige eller ufullstendige opplysninger fra søker, kan kommunen fatte vedtak om bortfall av tilskudd som ikke er utbetalt, og utbetalt tilskudd kan kreves tilbake. Det samme gjelder dersom tilskuddet, eller deler av det, ikke er nyttet etter forutsetningene, herunder at fastsatte vilkår ikke er oppfylt.</ledd>
      <ledd id="/paragraf/14/ledd/3">Tilsvarende gjelder dersom tilskuddsmottaker ikke har levert regnskap og rapport innen fastsatt frist, eller når regnskapet ikke anses tilfredsstillende.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2020-02-26-255/p15">
      <pverdi>§ 15.</pverdi>
      <ptittel>Klageadgang</ptittel>
      <ledd id="/paragraf/15/ledd/1">Vedtak etter forskriften er enkeltvedtak etter forvaltningsloven.</ledd>
      <ledd id="/paragraf/15/ledd/2">Vedtakene kan påklages til Oslo kommunes klagenemnd. Klagen skal sendes kommunen innen tre uker fra det tidspunkt underretning om vedtaket er kommet frem til søkeren.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2020-02-26-255/p16">
      <pverdi>§ 16.</pverdi>
      <ptittel>Ikrafttredelse</ptittel>
      <ledd id="/paragraf/16/ledd/1">Forskriften trer i kraft fra vedtaksdato.</ledd>
    </paragraf>
  </tekst>
</dokument>
