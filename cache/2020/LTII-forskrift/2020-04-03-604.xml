<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-04-03-604" type="lt" url="https://lovdata.no/lovtidend/forskrift/2020-04-03-604">
  <metadata>
    <type>lt</type>
    <base>LT</base>
    <id>LT/lt/2020-04-03-604</id>
    <dato>03.04.2020 nr. 604</dato>
    <dato type="iso">2020-04-03</dato>
    <ikraft>03.04.2020</ikraft>
    <ikraft type="iso">2020-04-03</ikraft>
    <departement>OV (Andre off vedtekter)</departement>
    <etat/>
    <gjelder>Oslo kommune, Oslo</gjelder>
    <hjemmel/>
    <endrer type="ref">https://lovdata.no/for/2020-03-27-498</endrer>
    <rettet/>
    <journalnummer>2020-0359</journalnummer>
  </metadata>
  <tekst>
    <korttittel>Forskrift om forebygging av koronasmitte, Oslo</korttittel>
    <tittel>Forskrift om forebygging av koronasmitte, Oslo kommune, Oslo</tittel>
    <redaksjonell_note><b>Hjemmel:</b> Fastsatt av byrådet i Oslo kommune 3. april 2020 med hjemmel i lov 5. august 1994 nr. 55 om vern mot smittsomme sykdommer § 4-1 første ledd.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-04-03-604/p1">
      <pverdi>§ 1.</pverdi>
      <ptittel>Samlinger mv.</ptittel>
      <ledd id="/paragraf/1/ledd/1">Flere enn fem personer bør ikke være sammen i gruppe. Ute i det offentlige rom, som i parker, i marka, på utendørs idrettsanlegg og i byrommet for øvrig, bør alle sørge for å ha slik avstand til andre mennesker som følger av de til enhver tid gjeldende statlige retningslinjer. Det gjelder egne bestemmelser om avstand for serveringssteder og for kollektivreiser i Oslo, jf. § 2 og § 3.</ledd>
      <ledd id="/paragraf/1/ledd/2">Bestemmelsene ovenfor gjelder ikke for de som er i samme familie eller i samme husstand.</ledd>
      <ledd id="/paragraf/1/ledd/3">Det skal uansett ikke samles flere enn 50 personer for eksempel på serveringssteder, i forsamlingslokaler eller på arenaer uten plasstildeling.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-04-03-604/p2">
      <pverdi>§ 2.</pverdi>
      <ptittel>Kollektivreiser</ptittel>
      <ledd id="/paragraf/2/ledd/1">I tråd med statlige anbefalinger, oppfordres det til å unngå bruk av kollektivtransport. Dersom kollektivtransport likevel benyttes, skal det utvises særskilt oppmerksomhet på å følge de personlige hygienerestriksjonene, og ta særlig hensyn til medreisende. Det innebærer blant annet at man bør holde avstand på én meter til alle medreisende, og at man så langt det lar seg gjøre skal legge reisen til utenfor rushtiden.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-04-03-604/p3">
      <pverdi>§ 3.</pverdi>
      <ptittel>Serveringssteder</ptittel>
      <ledd id="/paragraf/3/ledd/1">For de serveringsstedene i Oslo kommune som har anledning til å holde åpent i medhold av Helsedirektoratets vedtak 12. mars 2020, er det forbudt å skjenke alkohol.</ledd>
      <ledd id="/paragraf/3/ledd/2">Serveringssteder som kan holde åpent, skal legge til rette for at alle besøkende skal kunne holde minst én meters avstand. Det skal sørges for at besøkende og personell kan holde to meters avstand. Disse serveringsstedene skal også sørge for at hånddesinfeksjon eller håndvask med såpe er lett tilgjengelig for de tilstedeværende. Servering av mat skal ikke skje som buffet.</ledd>
      <ledd id="/paragraf/3/ledd/3">Næringsetaten kan stenge de serverings- og skjenkestedene som ikke overholder forbudet mot alkoholservering og andre regler fastsatt i denne forskriften, jf. smittevernloven § 4-1 tredje ledd.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-04-03-604/p4">
      <pverdi>§ 4.</pverdi>
      <ptittel>Besøk til sårbare grupper</ptittel>
      <ledd id="/paragraf/4/ledd/1">Besøk til personer på sykehus, eldreinstitusjoner, bofellesskap og boliger med sårbare grupper skal begrenses til det helt nødvendige. Besøkende skal følge stedets besøks- og hygieneregler.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-04-03-604/p5">
      <pverdi>§ 5.</pverdi>
      <ptittel>Karantene</ptittel>
      <ledd id="/paragraf/5/ledd/1">Innbyggere og besøkende i Oslo skal etterleve de til enhver tid gjeldende karantenereglene.</ledd>
      <ledd id="/paragraf/5/ledd/2">Innbyggere i Oslo kommune skal tilrettelegge for å kunne være i karantene i egen bolig.</ledd>
      <ledd id="/paragraf/5/ledd/3">Overnattingssteder skal tilrettelegge for å kunne ivareta gjester i karantene.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-04-03-604/p6">
      <pverdi>§ 6.</pverdi>
      <ptittel>Personlig hygiene</ptittel>
      <ledd id="/paragraf/6/ledd/1">Alle som oppholder seg i Oslo kommune skal ivareta god og forsvarlig hånd-, hoste- og nysehygiene. Håndhilsning, klemming og annen nærkontakt skal unngås. Alle foresatte og voksne med ansvar for andre bør jevnlig veilede om personlige hygienetiltak.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-04-03-604/p7">
      <pverdi>§ 7.</pverdi>
      <ptittel>Reiser</ptittel>
      <ledd id="/paragraf/7/ledd/1">Reiser til og besøk fra områder med vedvarende og lokale smitteutfordringer skal unngås.</ledd>
      <ledd id="/paragraf/7/ledd/2">Andre reiser bør begrenses i tråd med anbefalinger og retningslinjer fra nasjonale helsemyndigheter.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-04-03-604/p8">
      <pverdi>§ 8.</pverdi>
      <ptittel>Hjemmekontor og møtevirksomhet</ptittel>
      <ledd id="/paragraf/8/ledd/1">Arbeidsgivere skal sørge for at ansatte jobber hjemmefra så langt det er praktisk mulig.</ledd>
      <ledd id="/paragraf/8/ledd/2">Ved vurderingen av hvem som skal arbeide hjemmefra legges det blant annet vekt på hvem og hvor mange som til en hver tid må være til stede på arbeidsplassen for å opprettholde nødvendig drift. I denne vurderingen må det tas hensyn til virksomhetens egenart, herunder om kritiske funksjoner for liv og helse blir rammet ved at ansatte ikke er fysisk tilstede.</ledd>
      <ledd id="/paragraf/8/ledd/3">Møtevirksomhet med fysisk tilstedeværelse skal begrenses mest mulig. I stedet brukes elektroniske løsninger der det er tilgjengelig. Kun hvis det er nødvendig gjennomføres fysiske møter som planlagt. Det samme gjelder kurs, seminarer o.l. der deltakerne møtes fysisk.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-04-03-604/p9">
      <pverdi>§ 9.</pverdi>
      <ptittel>Generell anmodning fra Oslo kommune</ptittel>
      <ledd id="/paragraf/9/ledd/1">Det anmodes om å utvise solidaritet i en særlig utfordrende tid for sårbare grupper i bysamfunnet vårt og deres pårørende.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-04-03-604/p10">
      <pverdi>§ 10.</pverdi>
      <ptittel>Ansvar</ptittel>
      <ledd id="/paragraf/10/ledd/1">Oslo kommune påtar seg ikke økonomisk ansvar som følge av pålagte tiltak.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2020-04-03-604/p11">
      <pverdi>§ 11.</pverdi>
      <ptittel>Ikrafttredelse og varighet</ptittel>
      <ledd id="/paragraf/11/ledd/1">Denne forskriften erstatter forskrift 27. mars 2020 nr. 498 om forebygging av koronasmitte, Oslo kommune, Oslo. Forskriften trer i kraft straks og gjelder inntil videre.</ledd>
    </paragraf>
  </tekst>
</dokument>
