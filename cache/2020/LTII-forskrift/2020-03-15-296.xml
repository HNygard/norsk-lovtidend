<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-15-296" type="lt" url="https://lovdata.no/lovtidend/forskrift/2020-03-15-296">
  <metadata>
    <type>lt</type>
    <base>LT</base>
    <id>LT/lt/2020-03-15-296</id>
    <dato>15.03.2020 nr. 296</dato>
    <dato type="iso">2020-03-15</dato>
    <ikraft>15.03.2020</ikraft>
    <ikraft type="iso">2020-03-15</ikraft>
    <departement>OV (Andre off vedtekter)</departement>
    <etat/>
    <gjelder>Oslo kommune, Oslo</gjelder>
    <hjemmel/>
    <endrer type="ref">https://lovdata.no/for/2020-03-13-285</endrer>
    <rettet/>
    <journalnummer>2020-0173</journalnummer>
  </metadata>
  <tekst>
    <korttittel>Forskrift om tillegg til forskrift om forebygging av koronasmitte, Oslo</korttittel>
    <tittel>Forskrift om tillegg til forskrift 13. mars 2020 nr. 285 om forebygging av koronasmitte i Oslo kommune, Oslo</tittel>
    <redaksjonell_note><b>Hjemmel:</b> Fastsatt av smittevernoverlegen i Oslo kommune 15. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd, jf. første ledd.</redaksjonell_note>
    <ledd id="/ledd/1">Helsedirektoratet har i vedtak 12. mars 2020 nr. 270 bestemt at serveringssteder kan holde åpent dersom det foregår servering av mat, og det kan legges til rette for at besøkende kan holde minst 1 meters avstand. Dette er begrunnet i et behov for å opprettholde mattilbudet. Lange åpningstider kombinert med alkoholservering fører til uakseptabel smitterisiko. Det er derfor behov for å innskrenke åpningstidene for steder som både serverer alkohol og mat. På denne bakgrunn har smittevernoverlegen i dag med hjemmel i smittevernloven § 4-1 femte ledd jf. første ledd truffet følgende vedtak:</ledd>
    <ledd id="/ledd/2">De serverings- og skjenkestedene i Oslo kommune som har anledning til å holde åpent i medhold av Helsedirektoratets vedtak av 12. mars 2020 nr. 270, skal holdes lukket mellom kl. 21.00 og kl. 06.00. I Oslo kommune er det kun serverings- og skjenkesteder som har kjøkken og som praktiserer bordservering som kan holde åpent. Skjenketiden for alkoholholdig drikk følger skjenkestedets åpningstid, likevel slik at skjenkingen skal opphøre senest ½ time før stedet skal stenge, altså kl. 20.30. Serveringssteder som ikke har skjenkebevilling er ikke omfattet av denne forskriften, og følger ordinære åpningstider. Serverings- og skjenkesteder som driver take-out-virksomhet, kan fremdeles servere mat til take-out eller levering frem til normal åpningstid så fremt det ikke oppholder seg gjester i lokalet etter kl. 21.00. Serveringssteder som driver take-out-virksomhet, kan fremdeles servere mat til take-out eller levering uavhengig av bordserveringsmuligheten.</ledd>
    <ledd id="/ledd/3">Forskriften går foran forskrift 23. mai 2018 nr. 862 om serverings-, salgs- og skjenkebevillinger, Oslo kommune, Oslo og lokale åpningstidsforskrifter vedtatt av bydelene i medhold av denne.</ledd>
    <ledd id="/ledd/4">Denne forskriften kommer som et tillegg til forskrift 13. mars 2020 nr. 285 om forebygging av koronasmitte i Oslo kommune. Forskriften trer i kraft straks og gjelder inntil videre.</ledd>
  </tekst>
</dokument>
