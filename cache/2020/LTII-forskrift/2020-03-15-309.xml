<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-15-309" type="lt" url="https://lovdata.no/lovtidend/forskrift/2020-03-15-309">
  <metadata>
    <type>lt</type>
    <base>LT</base>
    <id>LT/lt/2020-03-15-309</id>
    <dato>15.03.2020 nr. 309</dato>
    <dato type="iso">2020-03-15</dato>
    <ikraft>15.03.2020, med virkning fra hhv. 09.03.2020 (reiser i Oslo, Viken, Vestland og Rogaland) og 14.03.2020 (reiser i øvrige områder)</ikraft>
    <ikraft type="iso">2020-03-15, med virkning fra hhv. 2020-03-09 (reiser i Oslo, Viken, Vestland og Rogaland) og 2020-03-14 (reiser i øvrige områder)</ikraft>
    <departement>OV (Andre off vedtekter)</departement>
    <etat/>
    <gjelder>G Nesna kommune, Nordland</gjelder>
    <hjemmel/>
    <rettet/>
    <journalnummer>2020-0174</journalnummer>
  </metadata>
  <tekst>
    <korttittel>Vedtak om karantene for besøkende, Nesna</korttittel>
    <tittel>Vedtak om karantene for besøkende, Nesna kommune, Nordland</tittel>
    <redaksjonell_note><b>Hjemmel:</b> Fastsatt av kommuneoverlegen i Nesna kommune 15. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd.</redaksjonell_note>
    <ledd id="/ledd/1">For å stoppe spredning av Covid-19 og bidra til å opprettholde nødvendige helse- og omsorgstjenester gjør kommuneoverlegen i Nesna kommune søndag 15. mars 2020 følgende vedtak, etter smittevernloven § 4-1 femte ledd:
<liste id="/ledd/1/liste/1"><lverdi>1.</lverdi><avsnitt id="/ledd/1/liste/1/avsnitt/1">Alle som ankommer kommunen etter reiser i områdene angitt i punkt 3 i Norge ilegges hjemmekarantene i 14 dager etter ankomst.</avsnitt></liste>
<liste id="/ledd/1/liste/2"><lverdi>2.</lverdi><avsnitt id="/ledd/1/liste/2/avsnitt/1">For personer som utvikler sykdom eller symptomer i karanteneperioden, gjelder myndighetenes til enhver tid gjeldende føringer for hjemmekarantene og isolasjon.</avsnitt></liste>
<liste id="/ledd/1/liste/3"><lverdi>3.</lverdi><avsnitt id="/ledd/1/liste/3/avsnitt/1">Vedtaket gjelder per 15. mars 2020 følgende områder: Hele Norge, med unntak av helgelandskommunene. Foreløpig gjelder vedtaket disse områdene, men kan endres om situasjonen endrer seg. Transittopphold på flyplass i disse områdene regnes ikke som opphold i området.</avsnitt></liste>
<liste id="/ledd/1/liste/4"><lverdi>4.</lverdi><avsnitt id="/ledd/1/liste/4/avsnitt/1">Kommunen forholder seg til de nasjonale retningslinjene for restriksjoner knyttet til reiser utover landegrensene. Kommuneoverlegen anbefaler på det sterkeste at samtlige innbyggere følger de nasjonale helsemyndighetenes råd om å begrense reisevirksomhet til det strengt nødvendige.</avsnitt></liste></ledd>
    <ledd id="/ledd/2">Vedtaket gis tilbakevirkende kraft fra og med 9. mars for fylkene Oslo, Viken, Vestland og Rogaland. For øvrige områder har vedtaket tilbakevirkende kraft fra og med 14. mars. Datoene begrunnes med ulikt spredningsmønster av Covid-19 og antall smittede i ulike deler av landet.</ledd>
    <ledd id="/ledd/3">Fører og personell av vare- og passasjertransport unntas fra dette vedtakets karantenekrav, men nasjonale føringer for karantene og isolasjon ved sykdom gjelder. Dette omfatter også personell som er nødvendig for å gjennomføre transporten.</ledd>
    <ledd id="/ledd/4">Reisende som ikke har symptomer kan reise til planlagt oppholdssted, men bør under reisen så langt det lar seg gjøre holde avstand til andre.</ledd>
    <ledd id="/ledd/5">Reisende med symptomer skal umiddelbart i isolering, og kan ikke bruke offentlig transport.</ledd>
    <ledd id="/ledd/6">Ledelse av virksomheter som er listet etter DSB sin definisjon av samfunnskritiske funksjoner gis adgang til å gjøre unntak for eget nøkkelpersonell når dette er strengt nødvendig for å opprettholde forsvarlig drift av kritiske samfunnsfunksjoner. Vedtaket har virkning fra 15. mars 2020 og gjelder inntil nytt vedtak er fattet.</ledd>
    <ledd id="/ledd/7">
      <i>Rettslig grunnlag</i>
    </ledd>
    <ledd id="/ledd/8">Smittevernloven § 4-1 femte ledd gir kommuneoverlegen, i kommunestyrets sted, hjemmel til å sette i verk ulike tiltak i hastesaker, når det er nødvendig for å forebygge en allmennfarlig smittsom sykdom eller motvirke at den blir overført i befolkningen. Aktuelle tiltak fremgår av bestemmelsens første ledd bokstavene a til e.</ledd>
    <ledd id="/ledd/9">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår:</ledd>
    <avsnitt id="/ledd/9/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
    <avsnitt id="/ledd/9/avsnitt/2">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»</avsnitt>
    <ledd id="/ledd/10">Vi viser også til Helse- og omsorgsdepartementets vedtak 13. mars 2020 nr. 287 om karantene mv. etter reiser utenfor Norden.</ledd>
    <ledd id="/ledd/11">
      <i>Begrunnelse</i>
    </ledd>
    <ledd id="/ledd/12">Covid-19 er erklært som et alvorlig utbrudd av allmennfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</ledd>
    <ledd id="/ledd/13">Helsedirektoratet vedtok 12. mars 2020 omfattende tiltak for å hindre spredning av Covid-19 og for å bidra til å opprettholde nødvendige helse- og omsorgstjenester.</ledd>
    <ledd id="/ledd/14">Her heter det blant annet:</ledd>
    <avsnitt id="/ledd/14/avsnitt/1">«Helsedirektoratet ønsker at innenlands transport skal gå mest mulig som normalt, men vi oppfordrer sterkt alle til å unngå fritidsreiser.</avsnitt>
    <avsnitt id="/ledd/14/avsnitt/2">Vi oppfordrer til å unngå reiser som ikke er strengt nødvendig (både innenlands og utenlands), unngå offentlig transport hvis du kan, unngå andre steder hvor du lett kommer nær andre, unngå nærkontakt med andre.»</avsnitt>
    <ledd id="/ledd/15">Covid-19-epidemien har i dag ulik utbredelse i Norge. Folkehelseinstituttet har uttalt at epidemien nå har gått over i en ny fase hvor en ikke har klart å identifisere smittekjeden for alle som blir syke. Dette innebærer at alle nye smittetilfeller ikke lenger kan spores tilbake til utlandet.</ledd>
    <ledd id="/ledd/16">På Helgeland er man i en særstilling ved at det ikke er bekreftede tilfeller av pasienter med Covid-19. Utbredelsen av skjult smitte vurderes å være på et sannsynlig minimumsnivå. Kommuneoverlegen ser det som avgjørende å redusere smittepresset fra utenfor regionen. Regionen har særskilte utfordringer knyttet til geografisk spredt bosetning og utfordrende infrastruktur, noe som vil gi store utfordringer om mange blir syke. Dette gjelder både primærhelsetjenesten og spesialisthelsetjenesten. Samfunnnskritiske funksjoner vil være svært vanskelig å opprettholde ved stort sykefravær eller dersom mange omfattes av karantene og isolasjonsbestemmelsene. Dette gjelder spesielt de minste kommunene i regionen. Kommunene generelt og helse og omsorgstjenesten spesielt har begrenset kapasitet.</ledd>
    <ledd id="/ledd/17">Med den prekære situasjonen hva gjelder tilgang på smittevernutstyr vurderes det som nødvendig å iverksette kraftige tiltak for å begrense antallet personer med mistenkt Covid-19-infeksjon.</ledd>
    <ledd id="/ledd/18">For å oppnå full effekt av karantenetiltak er det nødvendig å se på Helgelandskommunene som en enhet. Likelydende vedtak vil bli fattet av andre kommuner på Helgeland.</ledd>
    <ledd id="/ledd/19">Kommuneoverlegen anser dette vedtaket som en naturlig følge av Folkehelseinstituttets anbefalinger, og Helsedirektoratets nasjonale vedtak.</ledd>
    <ledd id="/ledd/20">I den nåværende situasjonen er det nødvendig å forebygge og motvirke spredning av Covid-19 og det er avgjørende å få satt i verk tiltak raskt. Tiltaket anses nødvendig både for å beskytte sårbare grupper og for å opprettholde nødvendig kapasitet i helsetjenesten.</ledd>
    <ledd id="/ledd/21">Kommuneoverlegen vurderer at smitteverntiltaket har en medisinskfaglig begrunnelse, er nødvendig av hensyn til smittevernet, og for å opprettholde tilstrekkelig smittvernskapasitet i kommuner og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
    <ledd id="/ledd/22">Etter kommuneoverlegen sin vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder. Frivillig medvirkning er vektlagt i vurderingen.</ledd>
  </tekst>
</dokument>
