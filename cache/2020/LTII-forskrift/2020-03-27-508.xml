<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-27-508" type="lt" url="https://lovdata.no/lovtidend/forskrift/2020-03-27-508">
  <metadata>
    <type>lt</type>
    <base>LT</base>
    <id>LT/lt/2020-03-27-508</id>
    <dato>27.03.2020 nr. 508</dato>
    <dato type="iso">2020-03-27</dato>
    <ikraft>27.03.2020 kl. 00.01</ikraft>
    <ikraft type="iso">2020-03-27 kl. 00.01</ikraft>
    <departement>OV (Andre off vedtekter)</departement>
    <etat/>
    <gjelder>Hitra kommune, Trøndelag</gjelder>
    <hjemmel/>
    <endrer type="ref">https://lovdata.no/for/2020-03-17-312</endrer>
    <rettet/>
    <journalnummer>2020-0253</journalnummer>
  </metadata>
  <tekst>
    <korttittel>Utvidet forskrift om forebygging av koronasmitte i forbindelse med visse private sammenkomster og ansvar for arbeidsgivere, campingvogner, bobiler og båter, Hitra</korttittel>
    <tittel>Utvidet forskrift om forebygging av koronasmitte i forbindelse med visse private sammenkomster og ansvar for arbeidsgivere, campingvogner, bobiler og båter, Hitra kommune, Trøndelag</tittel>
    <redaksjonell_note><b>Hjemmel:</b> Fastsatt av kommuneoverlegen i Hitra kommune 27. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd, jf. første ledd.</redaksjonell_note>
    <ledd id="/ledd/1">På grunn av situasjonen med raskt økende smitte av koronavirus, og for å begrense smittespredningen, har Kommuneoverlegen i Hitra kommune fattet følgende vedtak:</ledd>
    <paragraf id="/paragraf/1" url="https://lovdata.no/lovtidend/forskrift/2020-03-27-508/p1">
      <pverdi>§ 1.</pverdi>
      <ptittel>Forbud mot visse private sammenkomster</ptittel>
      <ledd id="/paragraf/1/ledd/1">Private sammenkomster, som bryllupsfester, russefester og lignende der flere mennesker fra ulike husstander oppholder seg sammen over tid forbys. Forbudet gjelder uavhengig av om planlagt sammenkomst gjennomføres ute, i privatbolig, i grende-, klubb- eller forsamlingshus.</ledd>
      <ledd id="/paragraf/1/ledd/2">Det kan ikke søkes om dispensasjon fra forbudet.</ledd>
      <ledd id="/paragraf/1/ledd/3">Ved besøk mellom husstander og når man ferdes rundt i samfunnet for øvrig, oppfordrer kommunen befolkningen om å følge de statlige retningslinjene for hygiene og avstand. Store ansamlinger av mennesker for øvrig frarådes både innendørs og utendørs.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-27-508/p2">
      <pverdi>§ 2.</pverdi>
      <ptittel>Arbeidsgiver med virksomheter i Hitra kommune</ptittel>
      <ledd id="/paragraf/2/ledd/1">Arbeidsgivere i privat og offentlig sektor som driver virksomhet i Hitra kommune skal sørge for at ansatte jobber hjemmefra, så langt det er praktisk mulig. Dette innebærer at arbeidsgivere må gjøre en vurdering av hvem og hvor mange som må være fysisk til stede i virksomheten for å opprettholde en forsvarlig drift. Arbeidsgivere må forsøke å tilrettelegge for at pendling begrenses, men når pendling må videreføres skal arbeidstakeren bruke egen bil og ikke offentlig kommunikasjon. Pendlere skal ikke unødvendig oppsøke tjenestetilbud i kommunen og skal gjøre sitt ytterste for å begrense smittespredning. Det gjøres unntak for situasjoner som gjelder liv og helse. Pendlere mellom Hitra og Frøya har unntak fra dette leddet.</ledd>
      <ledd id="/paragraf/2/ledd/2">Første ledd gjelder ikke virksomheter hvor fysisk fravær av ansatte vil gå ut over kritiske funksjoner for liv og helse.</ledd>
      <ledd id="/paragraf/2/ledd/3">Møtevirksomhet med fysisk tilstedeværelse skal begrenses mest mulig, med mindre dette er strengt nødvendig. Det samme gjelder for kurs, seminarer og lignende.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-27-508/p3">
      <pverdi>§ 3.</pverdi>
      <ptittel>Overnatting i fritidsbåt, bruk av campingvogn/campingplasser og bruk av bobiler</ptittel>
      <ledd id="/paragraf/3/ledd/1">Torsdag 19. mars 2020 vedtok Helse- og omsorgsdepartementet å forby overnattinger på fritidseiendommer i andre kommuner enn der man er folkeregistrert. Bakgrunnen for forbudet er blant annet knyttet til kapasiteten til kommunenes helse- og omsorgstjenester, samt å begrense risikoen for smittespredning.</ledd>
      <ledd id="/paragraf/3/ledd/2">Overnatting i fritidsbåt, bobiler og bruk av gjestehavner og campingplasser er ikke omfattet av dette sentrale forbudet. Hensynene bak forbudet mot overnatting på fritidseiendom gjør seg imidlertid også gjeldende ved bruk av båt og overnatting i fritidsbåt, bobil og campingvogn.</ledd>
      <ledd id="/paragraf/3/ledd/3">Av beredskapsmessige hensyn vedtar kommunen derfor også stengning av campingplasser, stengning av gjesteplasser i småbåthavner og også generell bruk av campingvogner, bobiler og fritidsbåter utenfor bostedskommunen hjemlet i smittevernlovens § 4-1.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-27-508/p4">
      <pverdi>§ 4.</pverdi>
      <ptittel>Ansvar</ptittel>
      <ledd id="/paragraf/4/ledd/1">Hitra kommune påtar seg ikke økonomisk ansvar som følge av pålagte tiltak.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-27-508/p5">
      <pverdi>§ 5.</pverdi>
      <ptittel>Straff</ptittel>
      <ledd id="/paragraf/5/ledd/1">Uaktsom eller forsettlig overtredelse av bestemmelsene i denne forskriften er straffbart, jf. smittevernloven § 8-1.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-27-508/p6">
      <pverdi>§ 6.</pverdi>
      <ptittel>Ikrafttredelse og varighet</ptittel>
      <ledd id="/paragraf/6/ledd/1">Denne forskriften gjelder fra 27. mars 2020 klokken 00.01 og inntil videre.</ledd>
      <ledd id="/paragraf/6/ledd/2">Samtidig oppheves forskrift 17. mars 2020 nr. 312 om forebygging av koronasmitte i forbindelse med visse private sammenkomster og ansvar for arbeidsgivere, Hitra kommune, Trøndelag.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-27-508/k1">
      <kverdi/>
      <ktittel> Rettslig grunnlag</ktittel>
      <ledd id="/kapittel/1/ledd/1">Helsedirektoratet fastsatte forskrift 12. mars 2020 nr. 270 om møteforbud og stenging av virksomheter med nasjonal virkning den 12. mars 2020.</ledd>
      <ledd id="/kapittel/1/ledd/2">Smittevernloven § 4-1 andre ledd gir kommunestyrene hjemmel til å sette i verk ytterligere tiltak når det er nødvendig for å forebygge og motvirke spredning av allmenfarlig sykdom i befolkningen. Slike begrensninger vil ha virkning lokalt for personer som oppholder seg i kommunen. Kommunelegen er gitt fullmakt til å treffe vedtak i hastetilfeller, jf. smittevernloven § 4-1, femte ledd.</ledd>
      <ledd id="/kapittel/1/ledd/3">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår:</ledd>
      <avsnitt id="/kapittel/1/ledd/3/avsnitt/1">Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
      <avsnitt id="/kapittel/1/ledd/3/avsnitt/2">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.</avsnitt>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-03-27-508/k2">
      <kverdi/>
      <ktittel> Begrunnelse for vedtaket</ktittel>
      <ledd id="/kapittel/2/ledd/1">Covid-19 er erklært som et alvorlig utbrudd av allmenfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon. Fra 10. mars 2020 registrerte helsemyndighetene at sykdommen gikk over i en ny fase hvor en ikke lenger kan identifisere smittekjeden for alle som blir syke.</ledd>
      <ledd id="/kapittel/2/ledd/2">I den nåværende situasjonen er det nødvendig å forebygge og motvirke overføring av SARS CoV-2-virus og covid-19 og det er avgjørende å få satt i verk tiltak raskt lokalt, blant annet fordi kommunen er varslet om planlagte private arrangementer med ansamling av mange personer inneværende helg.</ledd>
      <ledd id="/kapittel/2/ledd/3">Tiltaket er nødvendige både for å beskytte sårbare grupper og for å opprettholde nødvendig kapasitet i helsetjenesten.</ledd>
      <ledd id="/kapittel/2/ledd/4">Tiltaket fremstår som forholdsmessig og tjenlig ut fra en helhetsvurdering og gjelder for alle som oppholder seg i Hitra kommune.</ledd>
      <ledd id="/kapittel/2/ledd/5">Vedtaket gjelder fra kunngjøring inntil det blir endret gjennom nytt vedtak.</ledd>
      <ledd id="/kapittel/2/ledd/6">Kommuneoverlegen vurderer at smitteverntiltaket har en medisinskfaglig begrunnelse, er nødvendig av hensyn til smittevernet og for å opprettholde tilstrekkelig smittevernkapasitet i kommunen og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
      <ledd id="/kapittel/2/ledd/7">Etter kommuneoverlegens vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder. Frivillig medvirkning er vektlagt i vurderingen.</ledd>
    </kapittel>
  </tekst>
</dokument>
