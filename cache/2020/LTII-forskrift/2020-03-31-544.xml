<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-31-544" type="lt" url="https://lovdata.no/lovtidend/forskrift/2020-03-31-544">
  <metadata>
    <type>lt</type>
    <base>LT</base>
    <id>LT/lt/2020-03-31-544</id>
    <dato>31.03.2020 nr. 544</dato>
    <dato type="iso">2020-03-31</dato>
    <ikraft>31.03.2020 - 13.04.2020</ikraft>
    <ikraft type="iso">2020-03-31 - 2020-04-13</ikraft>
    <departement>OV (Andre off vedtekter)</departement>
    <etat/>
    <gjelder>Bergen kommune, Vestland</gjelder>
    <hjemmel/>
    <rettet/>
    <journalnummer>2020-0332</journalnummer>
  </metadata>
  <tekst>
    <korttittel>Forskrift om tiltak for å forebygge og motvirke overføring av koronaviruset (covid-19), Bergen</korttittel>
    <tittel>Forskrift om tiltak for å forebygge og motvirke overføring av koronaviruset (covid-19), Bergen kommune, Vestland</tittel>
    <redaksjonell_note><b>Hjemmel:</b> Fastsatt av Bergen kommune ved byrådet 31. mars 2020 med hjemmel i lov 5. august 1994 nr. 55 om om vern mot smittsomme sykdommer § 4-1.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-31-544/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriftens formål er å fastsette hensiktsmessige tiltak for å begrense og motvirke smitte av koronaviruset (covid-19), og sikre opprettholdelse av tilstrekkelig kapasitet i helse- og omsorgstjenesten.</ledd>
      <ledd id="/paragraf/1/ledd/2">Lokal forskrift utfyller reglene i Helse- og omsorgsdepartementets forskrift 27. mars 2020 nr. 470 om smitteverntiltak mv. ved koronautbruddet (Covid-19-forskriften).</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-31-544/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder alle som oppholder seg i Bergen kommune.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-31-544/p3">
      <pverdi>§ 3.</pverdi>
      <ptittel>Begrensning i kollektivtransport, herunder bybane og buss</ptittel>
      <ledd id="/paragraf/3/ledd/1">Personer som har symptomer på akutt luftveisinfeksjon skal ikke ta kollektivtransport. Alle som benytter kollektivtransport skal være særlig oppmerksomme på å følge anbefalinger om god hoste- og håndhygiene, og ta særlig hensyn til sine medreisende. Reiser i rushtiden bør unngås så langt som mulig.</ledd>
      <ledd id="/paragraf/3/ledd/2">Følgende begrensninger gjelder passasjerer på kollektivtrafikk:
<liste id="/paragraf/3/ledd/2/liste/a"><lverdi>a.</lverdi><avsnitt id="/paragraf/3/ledd/2/liste/a/avsnitt/1">Det skal kun sitte en passasjer på dobbeltsete.</avsnitt></liste>
<liste id="/paragraf/3/ledd/2/liste/b"><lverdi>b.</lverdi><avsnitt id="/paragraf/3/ledd/2/liste/b/avsnitt/1">Stående passasjerer tillates i den grad nærkontakt kan unngås. Nærkontakt vil si: kontakt med andre personer med mindre enn to meters avstand i mer enn 15 minutter, eller direkte fysisk kontakt.</avsnitt></liste>
<liste id="/paragraf/3/ledd/2/liste/c"><lverdi>c.</lverdi><avsnitt id="/paragraf/3/ledd/2/liste/c/avsnitt/1">Den enkelte passasjer må sørge for å holde minst en meter avstand til andre medreisende.</avsnitt></liste></ledd>
      <ledd id="/paragraf/3/ledd/3">Begrensningen under a, b og c gjelder ikke for personer som bor i samme husstand.</ledd>
      <ledd id="/paragraf/3/ledd/4">Fører av transportmiddelet, annet driftspersonell og vektere kan veilede passasjerer og vurdere hvorvidt det er plass til flere påstigende. Transportmiddelet kan passere holdeplasser uten å stoppe for ventende.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-31-544/p4">
      <pverdi>§ 4.</pverdi>
      <ptittel>Karantene og isolasjon</ptittel>
      <ledd id="/paragraf/4/ledd/1">Innbyggere i Bergen kommune skal tilrettelegge for å kunne være i karantene og isolasjon i egen bolig. Overnattingssteder skal tilrettelegge for å kunne ivareta gjester i karantene og isolasjon.</ledd>
      <ledd id="/paragraf/4/ledd/2">Personer som settes i karantene eller isolasjon, må påregne å dekke kostnader til dette selv. Arbeidsgiver må selv sørge for å ivareta ansatte på arbeidsreise som settes i karantene eller isolasjon i Bergen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-31-544/p5">
      <pverdi>§ 5.</pverdi>
      <ptittel>Begrensninger i ilandstigning for passasjerer og besetning fra cruiseskip</ptittel>
      <ledd id="/paragraf/5/ledd/1">Passasjerer og besetning fra cruiseskip skal ikke forlate skipet. Mannskapsbytte tillates forutsatt helsekontroll.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-31-544/p6">
      <pverdi>§ 6.</pverdi>
      <ptittel>Begrensninger ilandstigning for passasjerer og besetning fra cruiseskip og passasjerskip med snuhavn i Bergen</ptittel>
      <ledd id="/paragraf/6/ledd/1">Passasjerer og besetning kan forlate skipet forutsatt:
<liste id="/paragraf/6/ledd/1/liste/1"><lverdi>1.</lverdi><avsnitt id="/paragraf/6/ledd/1/liste/1/avsnitt/1">Helsekontroll før ilandstigning</avsnitt></liste>
<liste id="/paragraf/6/ledd/1/liste/2"><lverdi>2.</lverdi><avsnitt id="/paragraf/6/ledd/1/liste/2/avsnitt/1">Rutiner som sikrer nødvendig avstand mellom passasjerer/besetning.</avsnitt></liste></ledd>
      <ledd id="/paragraf/6/ledd/2">Personer med mistenkt smitte skal håndteres etter gjeldende retningslinjer for smittede personer.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-31-544/p7">
      <pverdi>§ 7.</pverdi>
      <ptittel>Begrensinger for båter som legger til kai i Bergen havn</ptittel>
      <ledd id="/paragraf/7/ledd/1">Avstand mellom båter som ligger til kai skal være minimum 2 m.</ledd>
      <ledd id="/paragraf/7/ledd/2">Det er ikke tillatt å ligge i trott (utenpå hverandre).</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-31-544/p8">
      <pverdi>§ 8.</pverdi>
      <ptittel>Begrensninger for handelsvirksomhet</ptittel>
      <ledd id="/paragraf/8/ledd/1">Følgende begrensninger gjelder lokaler for alle typer varehandel, samt fellesarealer på kjøpesentre, i varehus og lignende.</ledd>
      <ledd id="/paragraf/8/ledd/2">Antall kunder samtidig i lokalet tillates i den grad det minimum er plass til 1 meters avstand mellom hver person. Virksomhetseier må sørge for rutiner som hindrer sammenstimling eller kødannelse. Den enkelte kunde må sørge for å unngå nærkontakt med andre. Nærkontakt vil si: kontakt med andre personer med mindre enn to meters avstand i mer enn 15 minutter, eller direkte fysisk kontakt.</ledd>
      <ledd id="/paragraf/8/ledd/3">I tillegg gjelder følgende krav til smittevernrutiner:
<liste id="/paragraf/8/ledd/3/liste/1"><lverdi>-</lverdi><avsnitt id="/paragraf/8/ledd/3/liste/1/avsnitt/1">Felles berøringspunkter som handlevogner, handlekurver, betalingsterminaler, håndtak etc. må rengjøres hyppig.</avsnitt></liste>
<liste id="/paragraf/8/ledd/3/liste/2"><lverdi>-</lverdi><avsnitt id="/paragraf/8/ledd/3/liste/2/avsnitt/1">Muligheter for håndvask, håndsprit, engangshansker eller lignende skal være tilgjengelig for kunder og personell.</avsnitt></liste></ledd>
      <ledd id="/paragraf/8/ledd/4">Den enkelte plikter å etterleve gjeldende krav til smittevernhygiene.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-31-544/p9">
      <pverdi>§ 9.</pverdi>
      <ptittel>Iverksetting og gjennomføring av tiltak</ptittel>
      <ledd id="/paragraf/9/ledd/1">Ved manglende eller forsinket etterlevelse av forskriften, og dersom det ikke er kjent hvem som er den ansvarlige, kan kommunen iverksette og gjennomføre tiltakene. Tiltak kan iverksettes for den ansvarliges regning.</ledd>
      <ledd id="/paragraf/9/ledd/2">Ved iverksetting av tiltak etter smittevernloven § 4-1, 1. ledd bokstav e), kan kommunen om nødvendig skade den ansvarliges eiendom. Ved iverksetting av tiltak etter smittevernloven § 4-1, 1. ledd bokstav d) og e), kan kommunen, mot vederlag også bruke eller skade andres eiendom, dersom vinningen er vesentlig større enn skaden eller ulempen ved inngrepet.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-03-31-544/p10">
      <pverdi>§ 10.</pverdi>
      <ptittel>Straff</ptittel>
      <ledd id="/paragraf/10/ledd/1">Forsettlig eller uaktsom overtredelse av bestemmelser av i denne forskrift kan straffes iht. smittevernloven § 8-1, med bot eller fengsel inntil 2 år. Dersom overtredelsen har tap av menneskeliv eller betydelig skade på kropp eller helse som følge, er straffen bot eller fengsel inntil 4 år.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2020-03-31-544/p11">
      <pverdi>§ 11.</pverdi>
      <ptittel>Ikrafttredelse og endring</ptittel>
      <ledd id="/paragraf/11/ledd/1">Forskriften trer i kraft 31. mars 2020 og gjelder til 13. april 2020.</ledd>
      <ledd id="/paragraf/11/ledd/2">Fra samme tidspunkt oppheves forskrift 24. mars 2020<fref id="/paragraf/11/fotnote/1">1</fref> om tiltak for å forebygge og motvirke overføring av Korona-virus (Covid-19) for Bergen kommune, Vestland.</ledd>
      <fotnote id="/paragraf/11/fotnote/1">1 Ikke kunngjort i Norsk Lovtidend.</fotnote>
      <ledd id="/paragraf/11/ledd/3">Kommunen kan når som helst endre, forlenge eller oppheve forskriften.</ledd>
    </paragraf>
  </tekst>
</dokument>
