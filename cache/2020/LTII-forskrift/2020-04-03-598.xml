<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-04-03-598" type="lt" url="https://lovdata.no/lovtidend/forskrift/2020-04-03-598">
  <metadata>
    <type>lt</type>
    <base>LT</base>
    <id>LT/lt/2020-04-03-598</id>
    <dato>03.04.2020 nr. 598</dato>
    <dato type="iso">2020-04-03</dato>
    <ikraft>03.04.2020</ikraft>
    <ikraft type="iso">2020-04-03</ikraft>
    <departement>OV (Andre off vedtekter)</departement>
    <etat/>
    <gjelder>Kvam herad, Vestland</gjelder>
    <hjemmel/>
    <rettet/>
    <journalnummer>2020-0352</journalnummer>
  </metadata>
  <tekst>
    <korttittel>Forskrift om avgrensing i drifta ved campingplassar, gjestehamner og utleigehytter i samband med utbrot av covid-19, Kvam</korttittel>
    <tittel>Forskrift om avgrensing i drifta ved campingplassar, gjestehamner og utleigehytter i samband med utbrot av covid-19, Kvam herad, Vestland</tittel>
    <redaksjonell_note><b>Heimel:</b> Fastsett av Kommuneoverlegen i Kvam herad 3. april 2020 med heimel i lov 5. august 1994 nr. 55 om vern mot smittsomme sykdommer § 4-1 første og femte ledd.</redaksjonell_note>
    <ledd id="/ledd/1">For å stoppe spreiing av covid-19 og bidra til å halde i hevd naudsynte helse- og omsorgstenester, har Kvam herad v/kommuneoverlege etter delegert fullmakt med heimel i smittevernlova § 4-1 første og femte ledd fatta følgjande vedtak om lokal forskrift:</ledd>
    <paragraf id="/paragraf/1" url="https://lovdata.no/lovtidend/forskrift/2020-04-03-598/p1">
      <pverdi>§ 1.</pverdi>
      <ptittel>Stenging av fellesområde</ptittel>
      <ledd id="/paragraf/1/ledd/1">Felles sanitæranlegg, kjøkken og opphaldsrom ved alle campingplassar, gjestehamner og utleigehytter i Kvam herad skal haldast stengde. Overnatting er berre tillate i bueiningar som har eige bad/wc, kjøkken og tilknyting til vatn- og avløpsanlegg.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-04-03-598/p2">
      <pverdi>§ 2.</pverdi>
      <ptittel>Økonomisk ansvar</ptittel>
      <ledd id="/paragraf/2/ledd/1">Kvam herad tek ikkje på seg økonomisk ansvar som følgje av pålagde tiltak.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-04-03-598/p3">
      <pverdi>§ 3.</pverdi>
      <ptittel>Ikraftsetjing</ptittel>
      <ledd id="/paragraf/3/ledd/1">Forskrifta trer i kraft straks, og gjeld inntil vidare. Den vert oppheva så snart det ikkje lenger er behov for dei pålagde tiltaka, jf. smittevernlova § 4-1 femte ledd.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-04-03-598/k1">
      <kverdi/>
      <ktittel> Rettsleg grunnlag</ktittel>
      <ledd id="/kapittel/1/ledd/1">Vedtaket om lokal forskrift er fatta med heimel i smittevernlova § 4-1, første ledd bokstav b):</ledd>
      <avsnitt id="/kapittel/1/ledd/1/avsnitt/1">«Når det er nødvendig for å forebygge en allmennfarlig smittsom sykdom eller for å motvirke at den blir overført, kan kommunestyret vedta</avsnitt>
      <liste id="/kapittel/1/ledd/1/liste/b">
        <lverdi>b)</lverdi>
        <avsnitt id="/kapittel/1/ledd/1/liste/b/avsnitt/1">stenging av virksomheter som samler flere mennesker, f.eks. barnehager, skoler, svømmehaller, flyplasser, butikker, hoteller eller andre bedrifter og arbeidsplasser - eller begrensninger i aktiviteter der»</avsnitt>
      </liste>
      <ledd id="/kapittel/1/ledd/2">I smittevernlova § 4-1 femte ledd går det fram at «I hastesaker kan kommunelegen utøve den myndighet kommunestyret har etter denne paragrafen».</ledd>
      <ledd id="/kapittel/1/ledd/3">Grunnleggjande krav ved iverksetjing av tiltak etter § 4-1 går fram av smittevernlova § 1-5:</ledd>
      <avsnitt id="/kapittel/1/ledd/3/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
      <avsnitt id="/kapittel/1/ledd/3/avsnitt/2">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»</avsnitt>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-04-03-598/k2">
      <kverdi/>
      <ktittel> Grunngjeving</ktittel>
      <ledd id="/kapittel/2/ledd/1">Covid-19 er erklært som eit alvorleg utbrot av allmennfarleg smittsam sjukdom som kan få alvorlege helsekonsekvensar for mange menneske. Sjukdomen er og erklært som ein pandemi og ei alvorleg hending av betyding for internasjonal folkehelse av WHO.</ledd>
      <ledd id="/kapittel/2/ledd/2">Helsedirektoratet vedtok 12. mars 2020 omfattande tiltak for å hindre spreiing av covid-19 og for å bidra til å halde ved lag naudsynte helse- og omsorgstenester.</ledd>
      <ledd id="/kapittel/2/ledd/3">Helsedirektoratet tilrår mellom anna:</ledd>
      <avsnitt id="/kapittel/2/ledd/3/avsnitt/1">«Helsedirektoratet ønsker at innenlands transport skal gå mest mulig som normalt, men vi oppfordrer sterkt alle til å unngå fritidsreiser.</avsnitt>
      <avsnitt id="/kapittel/2/ledd/3/avsnitt/2">Vi oppfordrer til å unngå reiser som ikke er strengt nødvendig (både innenlands og utenlands), unngå offentlig transport hvis du kan, unngå andre steder hvor du lett kommer nær andre, unngå nærkontakt med andre.»</avsnitt>
      <ledd id="/kapittel/2/ledd/4">Dette vedtaket vert sett på som ei naturleg følgje av Folkehelseinstituttet sine tilrådingar, og Helsedirektoratet sine nasjonale vedtak.</ledd>
      <ledd id="/kapittel/2/ledd/5">Opphald på campingplassar er prega av tett kontakt og felles bruk av sanitæranlegg, kjøkken og opphaldsrom tilgjengeleg for alle campinggjestar. Opphald i campingvogn/bubil på campingplassar ber preg av tronge buforhold og nærleik mellom bebuarar i kvar eining. Sanitære installasjonar i campingvogner og bubilar er relativt spartanske. Reint vatn må bringast til vogna frå felles forsyningspunkt på plassen, og avløpsvatn i tank og urin/avføring i toalettank må tømmast i felles anlegg for dette. Til saman gjer dette campingplassar med denne typen buforhold til eit miljø med auka risiko for smittespreiing ved dråpe og kontaktsmitte.</ledd>
      <ledd id="/kapittel/2/ledd/6">I den noverande situasjonen er det naudsynt å førebyggje og motverke spreiing av covid-19. Tiltaket er naudsynt både for å beskytte sårbare grupper og for å halde ved lag naudsynt kapasitet i helsetenesta. Vedtaket vert gjort som hastevedtak for at forskrifta skal kunne gjerast kjent før perioden med påskeutfart og forventa auka aktivitet på campingplassar og i gjestehamner. Det let seg ikkje gjere å kalle saman kommunestyret raskt nok til dette.</ledd>
      <ledd id="/kapittel/2/ledd/7">Negative konsekvensar av vedtaket vil vere ei ytterlegare avgrensing i drifta for dei aktuelle bedriftene og mindre fridom for campingturistar i området. Desse konsekvensane vert vurdert som relativt små sett i samanheng med eksisterande nasjonale forskrifter og råd som har til hensikt å avgrense fritidsreiser og risiko for spreiing av covid-19.</ledd>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2020-04-03-598/k3">
      <kverdi/>
      <ktittel> Kommuneoverlegen si vurdering</ktittel>
      <ledd id="/kapittel/3/ledd/1">Kommuneoverlegen si vurdering er at smitteverntiltaket har ei medisinsk-fagleg grunngjeving, er naudsynt av omsyn til smittevernet og for å halde ved lag tilstrekkeleg kapasitet i kommunen og i helse- og omsorgstenesta lokalt og regionalt. På bakgrunn av dette vert tiltaket vurdert som høveleg og tenleg ut ifrå ei heilskapsvurdering.</ledd>
      <ledd id="/kapittel/3/ledd/2">Den samfunnsmessige nytten ved smitteverntiltaket er klart større enn den belastninga og ulempa det medfører for dei tiltaket gjeld. Frivillig medverknad er vektlagd i vurderinga.</ledd>
    </kapittel>
  </tekst>
</dokument>
