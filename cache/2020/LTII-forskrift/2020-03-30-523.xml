<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-30-523" type="lt" url="https://lovdata.no/lovtidend/forskrift/2020-03-30-523">
  <metadata>
    <type>lt</type>
    <base>LT</base>
    <id>LT/lt/2020-03-30-523</id>
    <dato>30.03.2020 nr. 523</dato>
    <dato type="iso">2020-03-30</dato>
    <ikraft>30.03.2020 - 06.04.2020</ikraft>
    <ikraft type="iso">2020-03-30 - 2020-04-06</ikraft>
    <departement>OV (Andre off vedtekter)</departement>
    <etat/>
    <gjelder>Vinje kommune, Vestfold og Telemark</gjelder>
    <hjemmel/>
    <rettet/>
    <journalnummer>2020-0258</journalnummer>
  </metadata>
  <tekst>
    <korttittel>Forskrift om utvida karantenepåbod for fastbuande og forbod mot innreise for personar som bur utanfor regionen, Vinje</korttittel>
    <tittel>Forskrift om utvida karantenepåbod for fastbuande og forbod mot innreise for personar som bur utanfor regionen, Vinje kommune, Vestfold og Telemark</tittel>
    <redaksjonell_note><b>Heimel:</b> Fastsett av kommuneoverlegen i Vinje kommune 30. mars 2020 med heimel i lov 5. august 1994 nr. 55 om vern mot smittsomme sykdommer § 4-1 første ledd bokstav c og d og i samsvar med rundskriv frå Helse- og omsorgsdepartementet frå 29. mars 2020 «Veileder til kommunene om lokale karanteneregler eller innreiserestriksjoner i forbindelse med utbruddet av Covid-19».</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-30-523/p1">
      <pverdi>§ 1.</pverdi>
      <ptittel>Føremål</ptittel>
      <ledd id="/paragraf/1/ledd/1">Føremålet med denne forskrifta er å beskytte eit sårbart helsevesen slik at nødvendig helse- og omsorgstenester i Vinje kommune blir oppretthalde. Føremålet er også å stoppe spreiing av covid-19 og beskytte sårbare grupper. Med tilvising til nasjonale tiltak og til Folkehelseinstituttets råd har kommunen vedtatt denne lokale forskrifta.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-30-523/p2">
      <pverdi>§ 2.</pverdi>
      <ptittel>Forskrifta omfattar fylgjande område</ptittel>
      <ledd id="/paragraf/2/ledd/1">Alle fylke og kommunar i Noreg, med unntak av Seljord, Kviteseid, Vinje, Tokke, Fyresdal, Nissedal, Midt-Telemark (gamle Sauherad og Bø kommunar), Hjartdal, Notodden, Tinn og Bykle.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-30-523/p3">
      <pverdi>§ 3.</pverdi>
      <ptittel>Utvida karantenepåbod for fastbuande i Vinje kommune</ptittel>
      <ledd id="/paragraf/3/ledd/1">Alle fastbuande som har vore utanfor Vinje kommune skal i heimekarantene i 14 dagar etter tilbakekomst til kommunen, med unntak av reise til dei kommunane som er nemnt med namn i § 2. Dette gjeld også arbeidspendlarar som pendlar ut frå kommunen. Husstandsmedlemer er ikkje omfatta av forskrifta. Det er ikkje utreiseforbod om ein er pålagt heimekarantene, men ein ny karanteneperiode vil starte opp ved ny innkomst til kommunen.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-30-523/p4">
      <pverdi>§ 4.</pverdi>
      <ptittel>Innreiseforbod</ptittel>
      <ledd id="/paragraf/4/ledd/1">Alle som har sin bustad utanfor Vinje kommune har forbod mot å reise inn til Vinje kommune, med unntak for dei kommunane som er nemnt med namn i § 2. Dette gjeld også arbeidstakarar som pendlar inn til arbeidsplassar i Vinje kommune så sant ein ikkje utfører samfunnskritiske oppgåver eller fell inn under eit av dei andre unntaka i § 8 nedanfor.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-30-523/p5">
      <pverdi>§ 5.</pverdi>
      <ptittel>Forbod mot å opphalde seg på fritidseigedom utanfor eige bustadkommune</ptittel>
      <ledd id="/paragraf/5/ledd/1">Det er ikkje høve for personar busett utanfor Vinje kommune å opphalde seg på fritidseigedom i kommunen, jf. forskrift 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19, § 5. Det einaste unntaket er «strengt nødvendig vedlikehold eller tilsyn som er nødvendig for å avverge store materielle skader». Andre dispensasjonar blir ikkje gjeve.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-30-523/p6">
      <pverdi>§ 6.</pverdi>
      <ptittel>Isolasjon</ptittel>
      <ledd id="/paragraf/6/ledd/1">For personar som utviklar sjukdom eller symptom i karanteneperioden, gjeld dei føringane som til ei kvar tid kjem frå myndigheitene for omgjering av karantene til isolasjon.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-30-523/p7">
      <pverdi>§ 7.</pverdi>
      <ptittel>Reisande</ptittel>
      <ledd id="/paragraf/7/ledd/1">Reisande som ikkje har symptom kan reise til planlagt opphaldsstad, men bør under reisa så langt det let seg gjere halde avstand til andre. Reisande med symptom skal straks i isolasjon, og kan ikkje bruke offentleg transport.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-30-523/p8">
      <pverdi>§ 8.</pverdi>
      <ptittel>Unntak frå denne lokale forskrifts innreiseforbod og karantenekrav:</ptittel>
      <liste id="/paragraf/8/ledd/1/liste/1">
        <lverdi>-</lverdi>
        <avsnitt id="/paragraf/8/ledd/1/liste/1/avsnitt/1">Leiing av verksemder som er lista etter DSB sin definisjon av samfunnskritiske funksjonar vert gjeve adgang til å gjere unntak for eige nøkkelpersonell når dette er strengt nødvendig for å oppretthalde forsvarleg drift av kritiske samfunnsfunksjonar.</avsnitt>
      </liste>
      <liste id="/paragraf/8/ledd/1/liste/2">
        <lverdi>-</lverdi>
        <avsnitt id="/paragraf/8/ledd/1/liste/2/avsnitt/1">Vare- og passasjertransport. Dette omfattar òg personell som er naudsynt for å gjennomføre transporten. Dette er definert som samfunnskritisk personell, jf. DSB.</avsnitt>
      </liste>
      <liste id="/paragraf/8/ledd/1/liste/3">
        <lverdi>-</lverdi>
        <avsnitt id="/paragraf/8/ledd/1/liste/3/avsnitt/1">Medisinsk nødvendig besøk til helseverksemder er ikkje omfatta av karantene reglane. Det gjeld både pasient og sjåfør.</avsnitt>
      </liste>
      <liste id="/paragraf/8/ledd/1/liste/4">
        <lverdi>-</lverdi>
        <avsnitt id="/paragraf/8/ledd/1/liste/4/avsnitt/1">Besøk til alvorleg sjuke familiemedlemmar og deltaking i gravferd.</avsnitt>
      </liste>
      <liste id="/paragraf/8/ledd/1/liste/5">
        <lverdi>-</lverdi>
        <avsnitt id="/paragraf/8/ledd/1/liste/5/avsnitt/1">Barn med foreldre som bur på ulik adresse kan reise fritt mellom bustadene.</avsnitt>
      </liste>
      <liste id="/paragraf/8/ledd/1/liste/6">
        <lverdi>-</lverdi>
        <avsnitt id="/paragraf/8/ledd/1/liste/6/avsnitt/1">Tilsette i barnevernstenesta og bruk av barnevernstenesta.</avsnitt>
      </liste>
      <liste id="/paragraf/8/ledd/1/liste/7">
        <lverdi>-</lverdi>
        <avsnitt id="/paragraf/8/ledd/1/liste/7/avsnitt/1">Leiing av lokal næringsverksemd i kommunen kan melde frå til kommunen dersom dei treng unntak frå innreiseforbodet for arbeidstakarar når dette er nødvendig for normal drift. Dei sender då melding og ein plan for smittevern til kommunen v/rådmann. Når melding er sendt kan dei legge til grunn at dei har fått dispensasjon frå forskrifta med mindre kommunen melder attende det motsette. Meldinga er i hovudsak for at kommunen skal ha eit oversyn over omfang av bruk av unntaket.</avsnitt>
      </liste>
      <liste id="/paragraf/8/ledd/1/liste/8">
        <lverdi>-</lverdi>
        <avsnitt id="/paragraf/8/ledd/1/liste/8/avsnitt/1">Leiing av næringsverksemder som ligg utanfor kommunen kan søke kommunen dersom dei treng unntak frå innreiseforbodet for arbeidstakarar når dette er nødvendig for normal drift. Dei sender søknad med ein plan for smittevern til kommunen v/rådmann.</avsnitt>
      </liste>
      <liste id="/paragraf/8/ledd/1/liste/9">
        <lverdi>-</lverdi>
        <avsnitt id="/paragraf/8/ledd/1/liste/9/avsnitt/1">Gjennomreise utan opphald i kommunen. Ved slik gjennomreise kan ein gjere opphald for grunnleggjande behov som inntak av mat, bruk av toalett eller fylling av drivstoff/lading av el-bil.</avsnitt>
      </liste>
      <liste id="/paragraf/8/ledd/1/liste/10">
        <lverdi>-</lverdi>
        <avsnitt id="/paragraf/8/ledd/1/liste/10/avsnitt/1">Viktige tiltak for å halde i gang produksjon i verksemder som vedlikehald og reparasjon.</avsnitt>
      </liste>
      <ledd id="/paragraf/8/ledd/2">Nasjonale føringar for karantene og isolasjon ved sjukdom gjeld.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-30-523/p9">
      <pverdi>§ 9.</pverdi>
      <ptittel>Klageadgang</ptittel>
      <ledd id="/paragraf/9/ledd/1">Fylkesmannen avgjer klage over kommunalt eller interkommunalt vedtak såframt ikkje noko anna er bestemt i lova.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-03-30-523/p10">
      <pverdi>§ 10.</pverdi>
      <ptittel>Økonomisk ansvar</ptittel>
      <ledd id="/paragraf/10/ledd/1">Vinje kommune tek ikkje på seg økonomisk ansvar som følge av pålagte tiltak.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2020-03-30-523/p11">
      <pverdi>§ 11.</pverdi>
      <ptittel>Iverksetting og varigheit</ptittel>
      <ledd id="/paragraf/11/ledd/1">Denne forskrifta gjeld frå måndag 30. mars 2020 kl. 1500 og gjeld i 7 dagar.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-30-523/k1">
      <kverdi/>
      <ktittel> Øvrig informasjon</ktittel>
      <kapittel type="kapittel" id="/kapittel/1/overskrift/2" url="https://lovdata.no/lovtidend/forskrift/2020-03-30-523/k1/?2">
        <kverdi/>
        <ktittel> Rettsleg grunnlag:</ktittel>
        <ledd id="/kapittel/1/overskrift/2/ledd/1">Gjennom delegasjonsreglementet til Vinje kommune vedteke av kommunestyret 14. november 2019 har kommunestyret delegert sin mynde etter smittevernlova § 4-1 fyrste ledd til kommuneoverlegen i Vinje.</ledd>
        <ledd id="/kapittel/1/overskrift/2/ledd/2">Grunnleggande krav ved iverksetting av tiltak etter § 4-1 går fram av smittevernlova § 1-5:</ledd>
        <avsnitt id="/kapittel/1/overskrift/2/ledd/2/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
        <avsnitt id="/kapittel/1/overskrift/2/ledd/2/avsnitt/2">Tvangstiltak kan ikkje brukes når det etter sakens art og forholdene ellers vil være et uforholdsmessig inngrep.»</avsnitt>
        <ledd id="/kapittel/1/overskrift/2/ledd/3">Det blir også vist til Helse- og omsorgsdepartementet sin forskrift 13. mars 2020 nr. 287 om karantene mv. etter reiser utanfor Norden, og forskrift frå Helse- og omsorgsdepartementet 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19.</ledd>
      </kapittel>
      <kapittel type="kapittel" id="/kapittel/1/overskrift/3" url="https://lovdata.no/lovtidend/forskrift/2020-03-30-523/k1/?3">
        <kverdi/>
        <ktittel> Grunngjeving:</ktittel>
        <ledd id="/kapittel/1/overskrift/3/ledd/1">Covid-19 er erklært som eit alvorleg utbrot av allmennfarleg smittsam sjukdom som kan få alvorlege helsekonsekvensar for mange menneske. Sjukdomen er òg erklært som ein pandemi og ei alvorlig hending av tyding for internasjonal folkehelse av WHO.</ledd>
        <ledd id="/kapittel/1/overskrift/3/ledd/2">Helsedirektoratet vedtok 12. mars 2020 omfattande tiltak for å hindre spreiing av covid-19 og for å bidra til å halde i hevd naudsynte helse- og omsorgstenester. Her vert det mellom anna sagt:</ledd>
        <avsnitt id="/kapittel/1/overskrift/3/ledd/2/avsnitt/1">«Helsedirektoratet ønsker at innanlands transport skal gå mest mulig som normalt, men vi oppfordrar sterkt alle til å unngå fritidsreiser. Vi oppfordrar til å unngå reiser som ikkje er strengt nødvendig (både innanlands og utanlands), unngå offentlig transport viss du kan, unngå andre steder kor du lett kommer nær andre, unngå nærkontakt med andre.»</avsnitt>
        <ledd id="/kapittel/1/overskrift/3/ledd/3">Covid-19-epidemien har i dag ulikt omfang i Noreg. Folkehelseinstituttet har uttalt at epidemien no har gått over i ei ny fase der ein ikkje har klart å identifisere smittekjeda for alle som vert sjuke. Dette inneber at ikkje alle nye smittetilfelle lenger let seg spore til utlandet.</ledd>
        <ledd id="/kapittel/1/overskrift/3/ledd/4">I vår region er smittepresset framleis lågt, og alle kjente smittetilfelle kan sporast. Vår kommune er kanskje i ein annan fase av pandemien enn andre delar av Noreg. Kommuneoverlegen ser det som avgjerande å redusere smittepresset frå utanfor regionen.</ledd>
        <ledd id="/kapittel/1/overskrift/3/ledd/5">Regionen er prega av små lokalsamfunn og lange avstandar, og kritiske samfunnsfunksjonar vil vere ekstra utsett her ved ein omfattande epidemi. Kommunane generelt og helse- og omsorgstenesta spesielt har avgrensa kapasitet.</ledd>
        <ledd id="/kapittel/1/overskrift/3/ledd/6">Kommuneoverlegen ser denne forskrifta som ei naturleg følgje av Folkehelseinstituttet sine tilrådingar, og Helsedirektoratet sitt nasjonale vedtak. I den noverande situasjonen er det naudsynt å førebyggje og motverke spreiing av covid-19 og det er avgjerande å få satt i verk tiltak raskt. Tiltaket vert vurdert som naudsynt både for å beskytte sårbare grupper og for å halde i hevd naudsynt kapasitet i helsetenesta.</ledd>
        <ledd id="/kapittel/1/overskrift/3/ledd/7">Forbodet gjeld for dei nemnde kommunane ovanfor med mindre anna særskilt vert bestemt.</ledd>
        <ledd id="/kapittel/1/overskrift/3/ledd/8">Kommuneoverlegen vurderer at smitteverntiltaket har ei medisinskfagleg grunngjeving, er naudsynt av omsyn til smittevernet og for å halde i hevd tilstrekkeleg smittevernkapasitet i kommunen og i helse- og omsorgstenesta. Tiltaket vert difor vurdert som forholdsmessig og tenleg utifrå ei heilskapsvurdering. Det er teke inn unntak i samsvar med nasjonal rettleiar for å ivaretaka at reglane er forholdsmessige.</ledd>
        <ledd id="/kapittel/1/overskrift/3/ledd/9">Etter kommuneoverlegen si vurdering vil den samfunnsmessige nytta ved smitteverntiltaket overstige den belastning og ulempe for dei tiltaket gjeld. Frivillig medverknad er vektlagt i vurderinga.</ledd>
      </kapittel>
    </kapittel>
  </tekst>
</dokument>
