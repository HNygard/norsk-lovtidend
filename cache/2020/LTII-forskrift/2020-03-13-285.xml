<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-13-285" type="lt" url="https://lovdata.no/lovtidend/forskrift/2020-03-13-285">
  <metadata>
    <type>lt</type>
    <base>LT</base>
    <id>LT/lt/2020-03-13-285</id>
    <dato>13.03.2020 nr. 285</dato>
    <dato type="iso">2020-03-13</dato>
    <ikraft>13.03.2020</ikraft>
    <ikraft type="iso">2020-03-13</ikraft>
    <departement>OV (Andre off vedtekter)</departement>
    <etat/>
    <gjelder/>
    <hjemmel/>
    <endrer type="ref">https://lovdata.no/for/2020-03-11-26</endrer>
    <endrer type="ref">https://lovdata.no/for/2020-03-11-261</endrer>
    <rettet/>
    <journalnummer>2020-0170</journalnummer>
  </metadata>
  <tekst>
    <korttittel>Forskrift om forebygging av koronasmitte, Oslo</korttittel>
    <tittel>Forskrift om forebygging av koronasmitte, Oslo kommune, Oslo</tittel>
    <redaksjonell_note><b>Hjemmel:</b> Fastsatt av smittevernoverlegen i Oslo kommune 13. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd, jf. første ledd.</redaksjonell_note>
    <ledd id="/ledd/1">På grunn av situasjonen med raskt økende smitte av koronavirus er alle barnehager, barneskoler, ungdomsskoler, videregående skoler, fagskolen og voksenopplæringen i Oslo stengt fra og med 13. mars 2020. Byrådet i Oslo har også besluttet at alle bibliotek, offentlige svømmehaller og bad, offentlige idrettsanlegg, Oslo kommunes museer og kulturskolen holdes stengt.</ledd>
    <ledd id="/ledd/2">Helsedirektoratet traff 12. mars 2020 vedtak om møteforbud og stenging av virksomheter, som gjelder for hele landet og som dels supplerer og dels overlapper kommunens vedtak: vedtak 12. mars 2020 nr. 270 etter lov om vern mot smittsomme sykdommer § 4-1 andre ledd om møteforbud og stenging av virksomhet.</ledd>
    <ledd id="/ledd/3">Smittevernoverlegen oppfordrer befolkningen i Oslo til å respektere og overholde ovennevnte vedtak.</ledd>
    <ledd id="/ledd/4">For å begrense smittespredningen ytterligere, treffer smittevernoverlegen med hjemmel i smittevernloven § 4-1 femte ledd, jf. første ledd, følgende vedtak som gjelder for alle i Oslo kommune:
<liste id="/ledd/4/liste/1"><lverdi>1.</lverdi><avsnitt id="/ledd/4/liste/1/avsnitt/1"><i>Kollektivreiser</i></avsnitt></liste></ledd>
    <avsnitt id="/ledd/4/liste/1/avsnitt/1.1">I tråd med statlige anbefalinger, oppfordres det til å unngå bruk av kollektivtransport. Dersom kollektivtransport likevel benyttes, skal det utvises særskilt oppmerksomhet i forhold til å følge de personlige hygienerestriksjonene, og ta særlig hensyn til medreisende. Det innebærer blant annet at man skal holde avstand på en meter til alle medreisende, og at man så langt det lar seg gjøre skal legge reisen til utenfor rushtiden.</avsnitt>
    <liste id="/ledd/4/liste/2">
      <lverdi>2.</lverdi>
      <avsnitt id="/ledd/4/liste/2/avsnitt/1">
        <i>Samlinger</i>
      </avsnitt>
    </liste>
    <avsnitt id="/ledd/4/liste/2/avsnitt/1.1">Det skal ikke avholdes arrangementer/forsamlinger med flere enn 50 deltakere.</avsnitt>
    <avsnitt id="/ledd/4/liste/2/avsnitt/1.2">Ved arrangementer/samlinger som kan gjennomføres uten å komme i strid med Helsedirektoratets vedtak om møteforbud og stenging av virksomheter, plikter arrangører:</avsnitt>
    <liste id="/ledd/4/liste/2-1">
      <lverdi>-</lverdi>
      <avsnitt id="/ledd/4/liste/2-1/avsnitt/1">Å opplyse deltagere/publikum (ved forhåndskjøp av billett, ev. med plakat/oppslag ved inngangen) om at personer med luftveisinfeksjon ikke skal delta og kan bli avvist</avsnitt>
    </liste>
    <liste id="/ledd/4/liste/2-2">
      <lverdi>-</lverdi>
      <avsnitt id="/ledd/4/liste/2-2/avsnitt/1">Å opplyse om at personer i hjemmekarantene eller personer som oppfyller de til enhver tid gjeldende regler for hjemmekarantene eller isolering ikke skal delta</avsnitt>
    </liste>
    <liste id="/ledd/4/liste/2-3">
      <lverdi>-</lverdi>
      <avsnitt id="/ledd/4/liste/2-3/avsnitt/1">Å opplyse og så langt mulig sørge for at personer som siste to uker har vært i risikoområde for koronavirus, ikke skal delta</avsnitt>
    </liste>
    <liste id="/ledd/4/liste/2-4">
      <lverdi>-</lverdi>
      <avsnitt id="/ledd/4/liste/2-4/avsnitt/1">Å sørge for tilstrekkelige toaletter under arrangementet</avsnitt>
    </liste>
    <liste id="/ledd/4/liste/2-5">
      <lverdi>-</lverdi>
      <avsnitt id="/ledd/4/liste/2-5/avsnitt/1">Å sørge for at hånddesinfeksjon eller håndvask med såpe og vann er lett tilgjengelig for deltagere.</avsnitt>
    </liste>
    <avsnitt id="/ledd/4/liste/2-5/avsnitt/13">De virksomhetene som på bakgrunn av vedtakene fra Helsedirektoratet fortsatt kan holdes åpne, skal legge til rette for at alle tilstedeværende personer kan holde en meter avstand til andre i hele lokalet/området.</avsnitt>
    <liste id="/ledd/4/liste/3">
      <lverdi>3.</lverdi>
      <avsnitt id="/ledd/4/liste/3/avsnitt/1">
        <i>Besøk til sårbare grupper</i>
      </avsnitt>
    </liste>
    <avsnitt id="/ledd/4/liste/3/avsnitt/1.1">Besøk til personer på sykehus, eldreinstitusjoner, bofellesskap og boliger med sårbare grupper skal begrenses til det helt nødvendige. Besøkende skal følge stedets besøks- og hygieneregler.</avsnitt>
    <liste id="/ledd/4/liste/4">
      <lverdi>4.</lverdi>
      <avsnitt id="/ledd/4/liste/4/avsnitt/1">
        <i>Karantene</i>
      </avsnitt>
    </liste>
    <avsnitt id="/ledd/4/liste/4/avsnitt/1.1">Personer som er ilagt karantene eller andre begrensninger i bevegelsesfriheten iht. smittevernloven § 4-1, 1. ledd bokstav d) skal etterleve gjeldende karanteneregler. Innbyggere i Oslo kommune skal tilrettelegge for å kunne være i karantene i egen bolig.</avsnitt>
    <avsnitt id="/ledd/4/liste/4/avsnitt/1.2">Overnattingssteder skal tilrettelegge for å kunne ivareta gjester i karantene.</avsnitt>
    <avsnitt id="/ledd/4/liste/4/avsnitt/1.3">Arbeidsgivere har ansvar for å ivareta egne ansatte på arbeidsreise som blir satt i karantene i Oslo.</avsnitt>
    <liste id="/ledd/4/liste/5">
      <lverdi>5.</lverdi>
      <avsnitt id="/ledd/4/liste/5/avsnitt/1">
        <i>Personlig hygiene</i>
      </avsnitt>
    </liste>
    <avsnitt id="/ledd/4/liste/5/avsnitt/1.1">Alle som oppholder seg i Oslo kommune skal ivareta god og forsvarlig hånd-, hoste- og nysehygiene. Håndhilsning, klemming og annen nærkontakt skal unngås. Alle foresatte og voksne med ansvar for andre bør jevnlig veilede om personlige hygienetiltak.</avsnitt>
    <liste id="/ledd/4/liste/6">
      <lverdi>6.</lverdi>
      <avsnitt id="/ledd/4/liste/6/avsnitt/1">
        <i>Reiser</i>
      </avsnitt>
    </liste>
    <avsnitt id="/ledd/4/liste/6/avsnitt/1.1">Reiser til og besøk fra områder med vedvarende og lokale smitteutfordringer skal unngås.</avsnitt>
    <avsnitt id="/ledd/4/liste/6/avsnitt/1.2">Andre reiser bør begrenses i tråd med anbefalinger og retningslinjer fra nasjonale helsemyndigheter, jf. oppdatert oversikt på
<lenke url="https://www.fhi.no">www.fhi.no</lenke></avsnitt>
    <avsnitt id="/ledd/4/liste/6/avsnitt/1.3">Det anmodes om å utvise solidaritet i en særlig utfordrende tid for sårbare grupper i bysamfunnet vårt og deres pårørende.</avsnitt>
    <liste id="/ledd/4/liste/7">
      <lverdi>7.</lverdi>
      <avsnitt id="/ledd/4/liste/7/avsnitt/1">
        <i>Hjemmekontor og møtevirksomhet</i>
      </avsnitt>
    </liste>
    <avsnitt id="/ledd/4/liste/7/avsnitt/1.1">Arbeidsgivere skal sørge for at ansatte jobber hjemmefra så langt det er praktisk mulig.</avsnitt>
    <avsnitt id="/ledd/4/liste/7/avsnitt/1.2">Ved vurderingen av hvem som skal arbeide hjemmefra legges det blant annet vekt på hvem og hvor mange som til en hver tid må være til stede på arbeidsplassen for å opprettholde nødvendig drift. I denne vurderingen må det tas hensyn til virksomhetens egenart, herunder om kritiske funksjoner for liv og helse blir rammet ved at ansatte ikke er fysisk tilstede.</avsnitt>
    <avsnitt id="/ledd/4/liste/7/avsnitt/1.3">Møtevirksomhet med fysisk tilstedeværelse skal begrenses mest mulig. I stedet brukes elektroniske løsninger der det er tilgjengelig. Kun nødvendige møter gjennomføres som planlagt. Det samme gjelder kurs, seminarer o.l.</avsnitt>
    <liste id="/ledd/4/liste/8">
      <lverdi>8.</lverdi>
      <avsnitt id="/ledd/4/liste/8/avsnitt/1">
        <i>Ansvar</i>
      </avsnitt>
    </liste>
    <avsnitt id="/ledd/4/liste/8/avsnitt/1.1">Oslo kommune påtar seg ikke økonomisk ansvar som følge av pålagte tiltak.</avsnitt>
    <liste id="/ledd/4/liste/9">
      <lverdi>9.</lverdi>
      <avsnitt id="/ledd/4/liste/9/avsnitt/1">
        <i>Ikrafttredelse og varighet</i>
      </avsnitt>
    </liste>
    <avsnitt id="/ledd/4/liste/9/avsnitt/1.1">Denne forskriften erstatter forskriftene gitt av smittevernoverlegen i Oslo 11. mars 2020, forskrift 11. mars 2020 nr. 260 om forebygging av koronasmitte i forbindelse med arrangementer og folkeansamlinger, Oslo kommune, Oslo og forskrift 11. mars 2020 nr. 261 om generelle tiltak for forebygging av koronasmitte, Oslo kommune, Oslo. Forskriften trer i kraft straks og gjelder inntil videre.</avsnitt>
  </tekst>
</dokument>
