<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-23-411" type="lt" url="https://lovdata.no/lovtidend/forskrift/2020-03-23-411">
  <metadata>
    <type>lt</type>
    <base>LT</base>
    <id>LT/lt/2020-03-23-411</id>
    <dato>23.03.2020 nr. 411</dato>
    <dato type="iso">2020-03-23</dato>
    <ikraft>16.03.2020, 23.03.2020</ikraft>
    <ikraft type="iso">2020-03-16, 2020-03-23</ikraft>
    <departement>OV (Andre off vedtekter)</departement>
    <etat/>
    <gjelder>Tjeldsund kommune, Troms og Finnmark</gjelder>
    <hjemmel><ref id="lov-1994-08-05-55-§4-1">L05.08.1994 nr. 55 § 4-1</ref>,</hjemmel>
    <rettet/>
    <journalnummer>2020-0219</journalnummer>
  </metadata>
  <tekst>
    <korttittel>Forskrift om utvidet karantenebestemmelse, Tjeldsund</korttittel>
    <tittel>Forskrift om utvidet karantenebestemmelse, Tjeldsund kommune, Troms og Finnmark</tittel>
    <redaksjonell_note><b>Hjemmel:</b> Fastsatt av kommuneoverlegen i Tjeldsund kommune 23. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd, jf. lov 10. februar 1967 om behandlingsmåten i forvaltningssaker (forvaltningsloven) § 2 bokstav c.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-23-411/p1">
      <pverdi>§ 1.</pverdi>
      <ptittel>Forskriftens formål</ptittel>
      <ledd id="/paragraf/1/ledd/1">Forskriftens formål er å forebygge og begrense smitte og beskytte sårbare grupper samt bidra til å opprettholde nødvendige helse- og omsorgstjenester i kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-23-411/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder i Tjeldsund kommune.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-23-411/p3">
      <pverdi>§ 3.</pverdi>
      <ptittel>Definisjoner</ptittel>
      <ledd id="/paragraf/3/ledd/1">Med <i>luftveissymptomer</i> menes hoste, sår hals, feber og pustevansker.</ledd>
      <ledd id="/paragraf/3/ledd/2">Med <i>kollektivtransport</i> menes blant annet flybuss, rutebuss, hurtigbåt, ferge og andre transportmidler som ikke er private transportmidler.</ledd>
      <ledd id="/paragraf/3/ledd/3">Med <i>sårbare grupper</i> menes eldre over 65 år, voksne med underliggende kronisk sykdom som hjerte-karsykdom, diabetes, kronisk lungesykdom, kreft og høyt blodtrykk.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-23-411/p4">
      <pverdi>§ 4.</pverdi>
      <ptittel>Besøk til sårbare grupper</ptittel>
      <ledd id="/paragraf/4/ledd/1">Det er generelt besøksforbud i sykehjem og bofellesskap med heldøgns pleie og omsorg i Tjeldsund kommune. Etter en individuell vurdering vil det kunne gjøres unntak for terminale pasienter og i andre særlig krevende situasjoner. Besøk må da skje etter avtale med institusjonens enhetsleder, og da med særlige smitteverntiltak.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-23-411/p5">
      <pverdi>§ 5.</pverdi>
      <ptittel>Karantene</ptittel>
      <ledd id="/paragraf/5/ledd/1">Personer som er ilagt karantene eller andre begrensninger i bevegelsesfriheten iht. smittevernloven § 4-1, 1. ledd bokstav d) bør unngå å oppsøke offentlige steder eller butikker og skal etterleve nasjonale myndigheters gjeldende karanteneregler.</ledd>
      <ledd id="/paragraf/5/ledd/2">Innbyggere i Tjeldsund kommune skal tilrettelegge for å kunne være i karantene i egen bolig. Overnattingssteder skal tilrettelegge for å kunne ivareta gjester i karantene. Arbeidsgivere har ansvar for å ivareta egne ansatte på arbeidsreise som blir satt i karantene i Tjeldsund.</ledd>
      <ledd id="/paragraf/5/ledd/3">Alle som ankommer Tjeldsund etter reiser i utlandet eller fylkene Vestland, Innlandet, Vestfold og Telemark, Viken, Rogaland, Agder og Oslo, ilegges hjemmekarantene i 14 dager etter ankomst til Tjeldsund kommune.</ledd>
      <ledd id="/paragraf/5/ledd/4">Reisende som ikke har symptomer kan reise til planlagt oppholdssted for hjemmekarantene, men skal under reisen så langt det lar seg gjøre holde avstand til andre.</ledd>
      <ledd id="/paragraf/5/ledd/5">Reisende med luftveissymptomer skal umiddelbart i isolering og kan ikke benytte offentlig transport.</ledd>
      <ledd id="/paragraf/5/ledd/6">For personer som utvikler sykdom eller symptomer i karanteneperioden, gjelder nasjonale myndigheters føringer om konvertering av karantene til isolasjon.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-23-411/p6">
      <pverdi>§ 6.</pverdi>
      <ptittel>Unntak fra denne lokale forskriftens karantenekrav</ptittel>
      <liste id="/paragraf/6/ledd/1/liste/1">
        <lverdi>-</lverdi>
        <avsnitt id="/paragraf/6/ledd/1/liste/1/avsnitt/1">Transittopphold på flyhavn i områdene i 3. ledd regnes ikke som opphold i området.</avsnitt>
      </liste>
      <liste id="/paragraf/6/ledd/1/liste/2">
        <lverdi>-</lverdi>
        <avsnitt id="/paragraf/6/ledd/1/liste/2/avsnitt/1">Opphold på plattform/sokkel med påfølgende hjemreise regnes ikke som opphold i områder omtalt i 3. ledd.</avsnitt>
      </liste>
      <liste id="/paragraf/6/ledd/1/liste/3">
        <lverdi>-</lverdi>
        <avsnitt id="/paragraf/6/ledd/1/liste/3/avsnitt/1">Fører og personell av vare- og passasjertransport. Dette omfatter også personell som er nødvendig for å gjennomføre transporten.</avsnitt>
      </liste>
      <liste id="/paragraf/6/ledd/1/liste/4">
        <lverdi>-</lverdi>
        <avsnitt id="/paragraf/6/ledd/1/liste/4/avsnitt/1">Samtidig rullering av arbeidsstyrken der arbeidsplassen kan oppfattes til å være karantenested, og der råd om 1 meters avstand uten smittevern kan følges.</avsnitt>
      </liste>
      <liste id="/paragraf/6/ledd/1/liste/5">
        <lverdi>-</lverdi>
        <avsnitt id="/paragraf/6/ledd/1/liste/5/avsnitt/1">Ansatte i arbeid med pasientnært arbeid etter vurdering og vedtak av kommunelegen.</avsnitt>
      </liste>
      <liste id="/paragraf/6/ledd/1/liste/6">
        <lverdi>-</lverdi>
        <avsnitt id="/paragraf/6/ledd/1/liste/6/avsnitt/1">Renholdspersonell etter vurdering og vedtak av kommunelegen.</avsnitt>
      </liste>
      <liste id="/paragraf/6/ledd/1/liste/7">
        <lverdi>-</lverdi>
        <avsnitt id="/paragraf/6/ledd/1/liste/7/avsnitt/1">Ledelse av virksomheter som er listet etter DSBs definisjon av samfunnskritiske funksjoner må selv gjøre unntak for eget nøkkelpersonell når dette er strengt nødvendig for å opprettholde forsvarlig drift av kritiske samfunnsfunksjoner.</avsnitt>
      </liste>
      <ledd id="/paragraf/6/ledd/2">Nasjonale regler og føringer for karantene og isolasjon ved sykdom har forrang framfor denne lokale forskrift.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-23-411/p7">
      <pverdi>§ 7.</pverdi>
      <ptittel>Hjemmekontor og møtevirksomhet</ptittel>
      <ledd id="/paragraf/7/ledd/1">Arbeidsgivere bør sørge for at ansatte jobber hjemmefra så langt det er praktisk mulig. Vurderingen av hvem som skal arbeide hjemmefra skal vektlegge virksomhetens egenart og hvorvidt kritiske funksjoner for liv og helse rammes. Møtevirksomhet, kurs og seminarer med fysisk tilstedeværelse bør begrenses mest mulig, med mindre det er strengt nødvendig. Elektroniske løsninger bør benyttes som alternativ der det er tilgjengelig.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-23-411/p8">
      <pverdi>§ 8.</pverdi>
      <ptittel>Ansvar</ptittel>
      <ledd id="/paragraf/8/ledd/1">Tjeldsund kommune påtar seg ikke økonomisk ansvar som følge av pålagte tiltak.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-23-411/p9">
      <pverdi>§ 9.</pverdi>
      <ptittel>Ikrafttredelse og varighet</ptittel>
      <ledd id="/paragraf/9/ledd/1">Forskriften er fastsatt av kommuneoverlegen i Tjeldsund kommune. Forskriften trer i kraft straks med tilbakevirkende kraft for karantenebestemmelsene i § 7 andre ledd fra og med 16. mars 2020, og gjelder inntil videre.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-23-411/k1">
      <kverdi/>
      <ktittel> Bakgrunn for vedtaket</ktittel>
      <ledd id="/kapittel/1/ledd/1">Smittevernloven § 4-1 femte ledd gir kommuneoverlegen, i kommunestyrets sted, hjemmel til å sette i verk ulike tiltak i hastesaker, når det er nødvendig for å forebygge en allmennfarlig smittsom sykdom eller motvirke at den blir overført i befolkningen. Aktuelle tiltak fremgår av bestemmelsens første ledd bokstavene a til e.</ledd>
      <ledd id="/kapittel/1/ledd/2">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår:</ledd>
      <avsnitt id="/kapittel/1/ledd/2/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</avsnitt>
      <avsnitt id="/kapittel/1/ledd/2/avsnitt/2">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»</avsnitt>
      <ledd id="/kapittel/1/ledd/3">Vi viser også til Helse- og omsorgsdepartemenetets vedtak 13. mars 2020 nr. 287 om forskrift om karantene mv. etter reiser utenfor Norden.</ledd>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-03-23-411/k2">
      <kverdi/>
      <ktittel> Begrunnelse</ktittel>
      <ledd id="/kapittel/2/ledd/1">Covid-19 er erklært som et alvorlig utbrudd av allmennfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</ledd>
      <ledd id="/kapittel/2/ledd/2">Helsedirektoratet vedtok 12. mars 2020 omfattende tiltak for å hindre spredning av covid-19 og for å bidra til å opprettholde nødvendige helse- og omsorgstjenester. Her heter det blant annet: «Helsedirektoratet ønsker at innenlands transport skal gå mest mulig som normalt, men vi oppfordrer sterkt alle til å unngå fritidsreiser. Vi oppfordrer til å unngå reiser som ikke er strengt nødvendig (både innenlands og utenlands), unngå offentlig transport hvis du kan, unngå andre steder hvor du lett kommer nær andre, unngå nærkontakt med andre.»</ledd>
      <ledd id="/kapittel/2/ledd/3">Covid-19-epidemien har i dag ulik utbredelse i Norge. Folkehelseinstituttet har uttalt at epidemien nå har gått over i en ny fase hvor en ikke har klart å identifisere smittekjeden for alle som blir syke. Dette innebærer at alle nye smittetilfeller ikke lenger kan spores tilbake til utlandet.</ledd>
      <ledd id="/kapittel/2/ledd/4">Vår region er definisjonsmessig i fase 1 av epidemien. Derfor er andre tiltak relevante lokalt, enn det som er relevant nasjonalt. Dette for i så stor grad som mulig å forebygge og motvirke overføring av koronavirus til og blant befolkningen i kommunen og fylket. Kommuneoverlegen og kriseledelsen ser det som avgjørende å fortsatt redusere smittepresset fra utenfor regionen. Regionen er preget av lange avstander og ustabile værforhold, og kritiske samfunnsfunksjoner, herunder ambulansetjenster og sykehus, vil være ekstra utsatt her ved en omfattende epidemi. Vi anser dette vedtaket som en naturlig følge av Folkehelseinstituttets anbefalinger, og Helsedirektoratets nasjonale vedtak.</ledd>
      <ledd id="/kapittel/2/ledd/5">I den nåværende situasjonen er det nødvendig å forebygge og motvirke spredning av covid-19 og det er avgjørende å få satt i verk tiltak raskt. Tiltaket anses nødvendige både for å beskytte sårbare grupper og for å opprettholde nødvendig kapasitet i helsetjenesten. Forbudet gjelder for hele Tjeldsund kommune med mindre annet særskilt blir bestemt. Kommuneoverlegen og kriseledelsen vurderer at smitteverntiltaket har en medisinskfaglig begrunnelse, er nødvendig av hensyn til smittevernet og for å opprettholde tilstrekkelig smittevernskapasitet i kommuner og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
      <ledd id="/kapittel/2/ledd/6">Etter kommuneoverlegens og kriseledelsens vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder. Frivillig medvirkning er vektlagt i vurderingen.</ledd>
      <ledd id="/kapittel/2/ledd/7">Dette vedtaket sees som en videreføring av tidligere vedtak fattet 12. mars 2020 og kriseledelse og kommuneoverlege i Tjeldsund kommune ser et helt klart behov for å opprettholde tiltaket etter denne bestemmelsen utover de sju dager som har påløpt. Det fattes derfor nytt formelt vedtak i saken. Det vurderes per i dag at man ikke skal forlenge vedtaket utover 30. mars 2020: Situasjonen vil bli tatt opp til ny vurdering denne dagen, og vedtaket ev. forlenget dersom vi ikke etter denne dato er i samme fase av epidemien over hele landet.</ledd>
    </kapittel>
  </tekst>
</dokument>
