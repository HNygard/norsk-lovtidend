<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-25-419" type="lt" url="https://lovdata.no/lovtidend/forskrift/2020-03-25-419">
  <metadata>
    <type>lt</type>
    <base>LT</base>
    <id>LT/lt/2020-03-25-419</id>
    <dato>25.03.2020 nr. 419</dato>
    <dato type="iso">2020-03-25</dato>
    <ikraft>25.03.2020 kl. 18.00 - 01.04.2020 kl. 18.00</ikraft>
    <ikraft type="iso">2020-03-25 kl. 18.00 - 2020-04-01 kl. 18.00</ikraft>
    <departement>OV (Andre off vedtekter)</departement>
    <etat/>
    <gjelder>Tokke kommune, Vestfold og Telemark</gjelder>
    <hjemmel/>
    <rettet/>
    <journalnummer>2020-0223</journalnummer>
  </metadata>
  <tekst>
    <korttittel>Forskrift om utvida karantenepåbod og innreiseforbod, Tokke</korttittel>
    <tittel>Forskrift om utvida karantenepåbod og innreiseforbod, Tokke kommune, Vestfold og Telemark</tittel>
    <redaksjonell_note><b>Heimel:</b> Fastsett av kommunelegen i Tokke 25. mars 2020 med heimel i lov 5. august 1994 nr. 55 om vern mot smittsomme sykdommer § 4-1 første og femte ledd.</redaksjonell_note>
    <ledd id="/ledd/1">For å stoppe spreiing av covid-19, beskytte sårbare grupper og bidra til å oppretthalde naudsynte helse- og omsorgstenester har Tokke kommune v/kommuneoverlegen med heimel i smittevernlova § 4-1 femte ledd, jf. første ledd - og med tilvisning til Folkehelseinstituttets råd - vedtatt følgande lokale forskrift:</ledd>
    <paragraf id="/paragraf/1" url="https://lovdata.no/lovtidend/forskrift/2020-03-25-419/p1">
      <pverdi>§ 1.</pverdi>
      <ledd id="/paragraf/1/ledd/1">Alle som kjem til Tokke kommune frå områda som lista opp i § 2 i denne forskrift, skal i heimekarantene i 14 dagar rekna frå når dei kom til kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-25-419/p2">
      <pverdi>§ 2.</pverdi>
      <ledd id="/paragraf/2/ledd/1">Forskrifta gjeld desse områda: Alle fylke og kommunar i Noreg, med unntak av Seljord, Kviteseid, Vinje, Fyresdal, Nissedal, Midt-Telemark, Hjartdal, Notodden og Tinn.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-25-419/p3">
      <pverdi>§ 3.</pverdi>
      <ledd id="/paragraf/3/ledd/1">Alle som har hatt opphald i område nemnd i § 2 har forbod mot å reise inn til Tokke kommune, med unntak for dei kommunar som er lista opp i § 2.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-25-419/p4">
      <pverdi>§ 4.</pverdi>
      <ledd id="/paragraf/4/ledd/1">For personar som utviklar sjukdom eller symptom i karanteneperioden, gjeld dei føringane som til ei kvar tid kjem frå styresmaktene for omgjering av karantene til isolasjon.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-25-419/p5">
      <pverdi>§ 5.</pverdi>
      <ledd id="/paragraf/5/ledd/1">Reisande som ikkje har symptom kan reise til planlagt opphaldsstad, men bør under reisa så langt det let seg gjere halde avstand til andre. Reisande med symptom skal umiddelbart i isolering, og kan ikkje bruke offentleg transport.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-25-419/p6">
      <pverdi>§ 6.</pverdi>
      <ledd id="/paragraf/6/ledd/1">Det er ikkje høve for personar busett utanfor Tokke å opphalde seg på fritidseigedom i kommunen. Dette gjeld føre nasjonal forskrift 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19, § 5, andre ledd.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-25-419/p7">
      <pverdi>§ 7.</pverdi>
      <ledd id="/paragraf/7/ledd/1">Unntak frå denne lokale forskrifts karantenekrav og innreiseforbod:</ledd>
      <ledd id="/paragraf/7/ledd/2">Leiing av verksemder som er rekna som samfunnskritiske funksjonar vert gjeve adgang til å gjere unntak for eige nøkkelpersonell når dette er strengt nødvendig for å halde oppe forsvarleg drift av den kritiske samfunnsfunksjonen.</ledd>
      <ledd id="/paragraf/7/ledd/3">Førar og personell av vare- og passasjertransport. Dette omfattar òg personell som er nødvendig for å gjennomføre transporten.</ledd>
      <ledd id="/paragraf/7/ledd/4">Nødvendige medisinske reiser til helseinstitusjonar er unntatt frå reglane om karantene.</ledd>
      <ledd id="/paragraf/7/ledd/5">Leiing av lokal næringsverksemd i kommunen, kan søkje kommunen om unntak frå innreiseforbodet når dette er nødvendig for normal drift.</ledd>
      <ledd id="/paragraf/7/ledd/6">Kommunen kan setje vilkår for å gje dispensasjon frå innreiseforbod og karantenereglar for å minimalisere risikoen for smittespreiing.</ledd>
      <ledd id="/paragraf/7/ledd/7">Nasjonale føringar for karantene og isolasjon ved sjukdom gjeld.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2020-03-25-419/p8">
      <pverdi>§ 8.</pverdi>
      <ledd id="/paragraf/8/ledd/1">Fylkesmannen er klageinstans for vedtak etter denne forskrift såframt ikkje noko anna er bestemt i lova.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2020-03-25-419/p9">
      <pverdi>§ 9.</pverdi>
      <ledd id="/paragraf/9/ledd/1">Tokke kommune har ikkje økonomisk ansvar som fylgje av pålagte tiltak.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2020-03-25-419/p10">
      <pverdi>§ 10.</pverdi>
      <ledd id="/paragraf/10/ledd/1">Denne forskrifta gjeld frå onsdag 25. mars 2020 kl. 18 og til onsdag 1. april kl. 18.</ledd>
    </paragraf>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-25-419/k1">
      <kverdi/>
      <ktittel> Rettsleg grunnlag:</ktittel>
      <ledd id="/kapittel/1/ledd/1">Smittevernlova § 4-1 femte ledd gjev kommuneoverlegen, i kommunestyret sin stad, heimel til å sette i verk ulike tiltak i hastesaker, når det er naudsynt for å førebygge ein allmennfarleg smittsam sjukdom eller motverke at den vert overført til andre. Aktuelle tiltak går fram av paragrafens fyrste ledd, bokstavane a til e.</ledd>
      <ledd id="/kapittel/1/ledd/2">Grunnleggande krav ved iverksetting av tiltak etter § 4-1 går fram av smittevernlova § 1-5:</ledd>
      <avsnitt id="/kapittel/1/ledd/2/avsnitt/1">«Smitteverntiltak etter loven skal vere basert på ein klar medisinskfagleg grunngjeving, vere nødvendig av omsyn til smittevernet og framstå tenleg etter ei heilskapeleg vurdering. Når smitteverntiltak vert sett i verk skal det bli lagt vekt på frivillig medverknad frå den eller dei tiltaket gjeld.</avsnitt>
      <avsnitt id="/kapittel/1/ledd/2/avsnitt/2">Tvangstiltak kan ikkje nyttast når det etter sakens art og tilhøva elles vil vere eit uforhaldsmessig inngrep.»</avsnitt>
      <ledd id="/kapittel/1/ledd/3">Det vert og visa til Helse- og omsorgsdepartementet sin forskrift 13. mars 2020 nr. 287 om karantene mv. ved ankomst til Norge.</ledd>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-03-25-419/k2">
      <kverdi/>
      <ktittel> Grunngjeving:</ktittel>
      <ledd id="/kapittel/2/ledd/1">Covid-19 er erklært som eit alvorleg utbrot av allmennfarleg smittsam sjukdom som kan få alvorlege helsekonsekvensar for mange menneske. Sjukdomen er òg erklært som ein pandemi og ei alvorlig hending av tyding for internasjonal folkehelse av WHO.</ledd>
      <ledd id="/kapittel/2/ledd/2">Helsedirektoratet vedtok 12. mars 2020 omfattande tiltak for å hindre spreiing av covid-19 og for å bidra til å halde i hevd naudsynte helse- og omsorgstenester. Den 24. mars 2020 blei dei omfattande tiltaka vidareført, og helsedirektoratet sette mål om å slå ned virusspreiinga for å vinne tid til å etablere naudsynt helseteneste. Det er og eit mål i Tokke å vinne tid for å ruste opp den kommunale helsetenesta til rett nivå ut i frå scenarioplanlegging.</ledd>
      <ledd id="/kapittel/2/ledd/3">Covid-19-epidemien har i dag ulikt omfang i Noreg. Flesteparten blir smitta innalands. Episenter er i Oslo og andre befolkningstette område. Kommunane som er unnateke i forskrifta befinn seg som oss i fyrste fase. I vår region er smittepresset framleis lågt. Kommuneoverlegen ser det som avgjerande å redusere smittepresset frå utanfor regionen i det tidsvindauget vi har i denne fasen.</ledd>
      <ledd id="/kapittel/2/ledd/4">Regionen er prega av små lokalsamfunn og lange avstandar, og kritiske samfunnsfunksjonar vil vere ekstra utsett her ved ein omfattande epidemi. Kommunane generelt og helse- og omsorgstenesta spesielt har begrensa kapasitet.</ledd>
      <ledd id="/kapittel/2/ledd/5">Kommuneoverlegen ser dette vedtaket som ei naturleg følgje av Folkehelseinstituttet sine tilrådingar, og Helsedirektoratet og Regjeringa sine nasjonale vedtak. I den noverande situasjonen er det naudsynt å førebyggje og motverke spreiing av covid-19 og det er avgjerande å få satt i verk tiltak raskt. Tiltaket vert vurdert som naudsynt både for å beskytte sårbare grupper og for å halde i hevd naudsynt kapasitet i helsetenesta.</ledd>
      <ledd id="/kapittel/2/ledd/6">Forbodet gjeld for dei nemnde kommunane ovanfor med mindre anna særskilt vert bestemt.</ledd>
      <ledd id="/kapittel/2/ledd/7">Kommuneoverlegene vurderer at smitteverntiltaket har ei medisinskfagleg grunngjeving, er naudsynt av omsyn til smittevernet i kommunen. Tiltaket vert difor vurdert som forholdsmessig og tenleg utifrå ei heilskapsvurdering.</ledd>
      <ledd id="/kapittel/2/ledd/8">Etter kommuneoverlegen si vurdering vil den samfunnsmessige nytta ved smitteverntiltaket overstige den belastning og ulempe for dei tiltaket gjeld. Frivillig medverknad er vektlagt i vurderinga.</ledd>
    </kapittel>
  </tekst>
</dokument>
