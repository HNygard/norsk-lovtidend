<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-29-521" type="lt" url="https://lovdata.no/lovtidend/forskrift/2020-03-29-521">
  <metadata>
    <type>lt</type>
    <base>LT</base>
    <id>LT/lt/2020-03-29-521</id>
    <dato>29.03.2020 nr. 521</dato>
    <dato type="iso">2020-03-29</dato>
    <ikraft>29.03.2020 kl. 18.00 - 05.04.2020</ikraft>
    <ikraft type="iso">2020-03-29 kl. 18.00 - 2020-04-05</ikraft>
    <departement>OV (Andre off vedtekter)</departement>
    <etat/>
    <gjelder>Nesna kommune, Nordland</gjelder>
    <hjemmel/>
    <endrer type="ref">https://lovdata.no/for/2020-03-22-396</endrer>
    <rettet/>
    <journalnummer>2020-0326</journalnummer>
  </metadata>
  <tekst>
    <korttittel>Forskrift om utvidede karanteneregler, Nesna</korttittel>
    <tittel>Forskrift om utvidede karanteneregler, Nesna kommune, Nordland</tittel>
    <redaksjonell_note><b>Hjemmel:</b> Fastsatt av kommuneoverlegen i Nesna kommune 29. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd.</redaksjonell_note>
    <ledd id="/ledd/1">For å forsinke og hindre spredning av covid-19, og bidra til å opprettholde nødvendige helse- og omsorgstjenester, fatter kommuneoverlegen i Nesna kommune 29. mars 2020 følgende vedtak etter smittevernloven § 4-1 femte ledd. Denne forskriften erstatter vedtak 22. mars 2020 nr. 396 om utvidede karanteneregler, Nesna kommune, Nordland og har en varighet på 7 dager.
<liste id="/ledd/1/liste/1"><lverdi>1.</lverdi><avsnitt id="/ledd/1/liste/1/avsnitt/1">Alle som ankommer kommunen etter reiser fra områdene angitt i punkt 2 ilegges hjemmekarantene etter ankomst. Pga. koronavirus sin inkubasjonstid skal karantenens varighet være 14 dager.</avsnitt></liste>
<liste id="/ledd/1/liste/2"><lverdi>2.</lverdi><avsnitt id="/ledd/1/liste/2/avsnitt/1">Vedtaket gjelder per 29. mars 2020 følgende områder: Alle fylker sør for Nordland, samt kommunene Tromsø og Bodø, som anses som høyendemiske områder i Nord-Norge.</avsnitt></liste>
<liste id="/ledd/1/liste/3"><lverdi>3.</lverdi><avsnitt id="/ledd/1/liste/3/avsnitt/1">Kommunen forholder seg til de nasjonale retningslinjene for restriksjoner knyttet til reiser over landegrensene.</avsnitt></liste>
<liste id="/ledd/1/liste/4"><lverdi>4.</lverdi><avsnitt id="/ledd/1/liste/4/avsnitt/1">Transittopphold på lufthavn i områdene i denne forskrifts pkt. 2 regnes ikke som opphold i området.</avsnitt></liste>
<liste id="/ledd/1/liste/5"><lverdi>5.</lverdi><avsnitt id="/ledd/1/liste/5/avsnitt/1">For personer som utvikler sykdom eller symptomer i karanteneperioden gjelder myndighetenes til enhver tid gjeldende føringer for hjemmekarantene og isolasjon, jf. forskrift 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19.</avsnitt></liste></ledd>
    <ledd id="/ledd/2">Vedtaket gjelder fra vedtaksdato uten tilbakevirkende kraft for noen av områdene angitt i punkt 2. Personer som er i karantene på bakgrunn av tidligere vedtak skal fullføre karantenetiden.</ledd>
    <ledd id="/ledd/3">Reisende som ikke har symptomer skal reise til planlagt oppholdssted for hjemmekarantene, og skal under reisen så langt det lar seg gjøre holde avstand til andre.</ledd>
    <ledd id="/ledd/4">Hjemmekarantene kan avbrytes før 14 dager ved at den reisende forlater Nord-Norge.</ledd>
    <ledd id="/ledd/5">Reisende med symptomer skal umiddelbart i isolering, og kan ikke bruke offentlig transport.</ledd>
    <ledd id="/ledd/6">Disse karantenebestemmelsene gjelder kun den reisende selv, ikke personer den reisende oppholder seg med, eller har oppholdt seg med under opphold i kommunen.</ledd>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-29-521/k1">
      <kverdi/>
      <ktittel> Unntak:</ktittel>
      <liste id="/kapittel/1/ledd/1/liste/a">
        <lverdi>A.</lverdi>
        <avsnitt id="/kapittel/1/ledd/1/liste/a/avsnitt/1">Fører og personell av vare- og passasjertransport unntas fra dette vedtakets krav. Dette omfatter også personell som er nødvendig for å gjennomføre transporten. Unntaket gjelder også ambulansepersonell og andre når det utføres pasienttransport, herunder transport av døde. Nasjonale føringer for karantene og isolasjon ved sykdom gjelder også for disse gruppene.</avsnitt>
      </liste>
      <liste id="/kapittel/1/ledd/1/liste/b">
        <lverdi>B.</lverdi>
        <avsnitt id="/kapittel/1/ledd/1/liste/b/avsnitt/1">Ledelse av virksomheter som er listet etter DSB sin definisjon av samfunnskritiske funksjoner gis adgang til å gjøre unntak for eget nøkkelpersonell når dette er strengt nødvendig for å opprettholde forsvarlig drift av kritiske samfunnsfunksjoner.</avsnitt>
      </liste>
      <liste id="/kapittel/1/ledd/1/liste/c">
        <lverdi>C.</lverdi>
        <avsnitt id="/kapittel/1/ledd/1/liste/c/avsnitt/1">Opphold på plattform/sokkel med påfølgende hjemreise regnes ikke som opphold i områder som omfattes av dette vedtaket.</avsnitt>
      </liste>
      <liste id="/kapittel/1/ledd/1/liste/d">
        <lverdi>D.</lverdi>
        <avsnitt id="/kapittel/1/ledd/1/liste/d/avsnitt/1">Det kan i særskilte tilfeller innvilges dispensasjon fra karantenebestemmelsene. Hvilke tiltak som er planlagt for å redusere smitteoverføring skal følge dispensasjonssøknad. Dispensasjon kan kun gis i de tilfeller smitterisiko knyttet til innvilget dispensasjon vurderes som ubetydelig. Søknad om dispensasjon rettes til Nesna kommune.</avsnitt>
      </liste>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-03-29-521/k2">
      <kverdi/>
      <ktittel> Rettslig grunnlag</ktittel>
      <ledd id="/kapittel/2/ledd/1">Smittevernlovens § 4-1 femte ledd gir kommuneoverlegen, i kommunestyrets sted, hjemmel til å sette i verk ulike tiltak i hastesaker, når det er nødvendig for å forebygge en allmennfarlig smittsom sykdom eller motvirke at den blir overført i befolkningen. Aktuelle tiltak fremgår av bestemmelsens første ledd bokstavene a til e. Neste kommunestyremøte i Nesna kommune er berammet til 29. april 2020.</ledd>
      <ledd id="/kapittel/2/ledd/2">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår:</ledd>
      <avsnitt id="/kapittel/2/ledd/2/avsnitt/1">«Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder. Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»</avsnitt>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2020-03-29-521/k3">
      <kverdi/>
      <ktittel> Begrunnelse</ktittel>
      <ledd id="/kapittel/3/ledd/1">Covid-19 er erklært som et alvorlig utbrudd av allmennfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</ledd>
      <ledd id="/kapittel/3/ledd/2">Helsedirektoratet vedtok 12. mars 2020 omfattende tiltak for å hindre spredning av covid-19 og for å bidra til å opprettholde nødvendige helse- og omsorgstjenester. Disse tiltakene har senere blitt opprettholdt.</ledd>
      <ledd id="/kapittel/3/ledd/3">Covid-19-epidemien har i dag ulik utbredelse i Norge. Folkehelseinstituttet vurderer at epidemien nasjonalt har gått over i en ny fase hvor en ikke har klart å identifisere smittekjeden for alle som blir syke.</ledd>
      <ledd id="/kapittel/3/ledd/4">På Helgeland og i Nesna kommune er man i en særstilling ved at man har få bekreftede tilfeller av pasienter med covid-19. Utbredelsen av skjult smitte vurderes på nåværende tidspunkt være på et minimumsnivå.</ledd>
      <ledd id="/kapittel/3/ledd/5">Erfaring tilsier at det å begrense reiseaktiviteten fra høyendemiske områder til lavendemiske områder vil redusere smitteoverføringen. Reiserelaterte tiltak i tidlige faser av en epidemi gis faglig støtte fra FHI v/Vold, Aavitsland og Arnesen i brev sendt til alle landets kommuneoverleger 19. mars 2020. Dette er også bakgrunnen for de nasjonale karantenereglene for personer som har vært på reise utenlands.</ledd>
      <ledd id="/kapittel/3/ledd/6">Med dagens smittesituasjon i Norge er det ulogisk å ha karanteneregler for personer som reiser fra lavendemiske områder i verden, samtidig som vi ikke har regler for personer som reiser til kommunen fra høyendemiske områder i Norge.</ledd>
      <ledd id="/kapittel/3/ledd/7">Tiltaket har som mål å redusere import av smittede personer fra andre områder. Dette er kun et relevant tiltak i tidlige faser av epidemien. Når «importerte tilfeller» utgjør en stadig mindre andel av nye tilfeller har tiltaket mistet sin relevans. Det er min vurdering at vi i Nesna kommune nå må fokusere på dette tiltaket mens vi er i fase 1 av epidemien.</ledd>
      <ledd id="/kapittel/3/ledd/8">Regionen har særskilte utfordringer knyttet til geografisk spredt bosetning og utfordrende infrastruktur. Både primærhelsetjenesten og spesialisthelsetjenesten vil få store utfordringer om mange blir syke, og samfunnskritiske funksjoner vil være svært vanskelig å opprettholde ved stort sykefravær eller dersom mange omfattes av karantene og isolasjonsbestemmelsene. Dette gjelder spesielt de minste kommunene i regionen. Man er også i en vanskelig situasjon når det gjelder tilgang på smittevern- og prøvetakingsutstyr. Det vurderes derfor som nødvendig å opprettholde kraftige tiltak for å begrense antallet personer med mistenkt covid-19 infeksjon.</ledd>
      <ledd id="/kapittel/3/ledd/9">Kommuneoverlegen ser det som avgjørende å redusere smittepresset utenfra, og tilstrebe en sakte spredning av viruset. Dette er avgjørende for å opprettholde tilstrekkelig kapasitet til å håndtere pasienter både i primær og spesialisthelsetjenesten. Folkehelseinstituttet og helsedirektoratet sitt uttalte mål er å avflate den epidemiske smittekurven, alternativt stoppe epidemien med å holde smitteraten (R0) &lt;1. Kommuneoverlegen mener at dette ikke er mulig å oppnå uten at man har reiserestriksjoner knyttet til personer som reiser inn i kommunen fra områder med høyt smittetrykk. Intensjonen med de lokale reglene er å oppnå de sentrale myndigheters målsetning for R0.</ledd>
      <ledd id="/kapittel/3/ledd/10">Til sammenligning med tidligere vedtak åpner dette nye vedtaket opp for at reisende som kommer fra de fleste steder i Nord-Norge ikke kommer inn under karantenebestemmelsene. Dette kan øke risikoen for smitteinnføring til kommunen, og da spesielt fra Tromsøregionen.</ledd>
      <ledd id="/kapittel/3/ledd/11">Strenge reiserestriksjoner og karantenebestemmelser vil sannsynligvis demme opp for, og utsette oppstarten av epidemien i kommunen og på Helgeland. Samtidig vil smittepresset utenfra sannsynligvis fortsette å øke i tiden framover. Dersom demningen brister under et høyt smittetrykk risikerer man en plutselig og kraftig smittespredning i kommunen, som vil være umulig å håndtere ift. smitteoppsporing og identifisering av nærkontakter. For strenge tiltak vil altså potensielt kunne utsette oppstarten, men i neste fase gi et høy smittekurve.</ledd>
      <ledd id="/kapittel/3/ledd/12">For at tiltaket skal ha effekt er man avhengig av at Helgelandskommunene og kommuner i Nord-Norge har karantenebestemmelser knyttet til innreise fra Sør-Norge. De fleste kommunene i Nord-Norge har på nåværende tidspunkt lokale vedtak med karantenekrav til personer som reiser fra Sør-Norge, og det vurderes som sannsynlig at kommunene i Nord-Norge vil fortsette å fatte slike vedtak i ukene framover.</ledd>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2020-03-29-521/k4">
      <kverdi/>
      <ktittel> Sammendrag</ktittel>
      <ledd id="/kapittel/4/ledd/1">I den nåværende situasjonen er det nødvendig å forebygge og motvirke spredning av covid-19. Tiltaket anses nødvendig både for å beskytte sårbare grupper og for å opprettholde nødvendig kapasitet i helsetjenesten.</ledd>
      <ledd id="/kapittel/4/ledd/2">Kommuneoverlegen vurderer at smitteverntiltaket har en medisinskfaglig begrunnelse, er nødvendig av hensyn til smittevernet, og for å opprettholde tilstrekkelig smittevernskapasitet i kommuner og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
      <ledd id="/kapittel/4/ledd/3">Etter kommuneoverlegen sin vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder.</ledd>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/forskrift/2020-03-29-521/k5">
      <kverdi/>
      <ktittel> Økonomisk ansvar</ktittel>
      <ledd id="/kapittel/5/ledd/1">Nesna kommune påtar seg ikke økonomisk ansvar som følge av pålagte tiltak.</ledd>
    </kapittel>
    <kapittel type="kapittel" id="/kapittel/6" url="https://lovdata.no/lovtidend/forskrift/2020-03-29-521/k6">
      <kverdi/>
      <ktittel> Iverksettelse og virkning</ktittel>
      <ledd id="/kapittel/6/ledd/1">Vedtaket har virkning fra 29. mars 2020 kl. 1800 og gjelder i 7 dager, eller inntil nytt vedtak fattes. Nasjonale føringer i form av forskrift eller klare retningslinjer for lokale vedtak vurderes fortløpende.</ledd>
      <ledd id="/kapittel/6/ledd/2">Spørsmål vedrørende vedtaket skal rettes til Nesna kommune, telefon 75 06 70 00, e-post <ref id="mailto:postmottak@nesna.kommune.no">postmottak@nesna.kommune.no</ref>.</ledd>
    </kapittel>
  </tekst>
</dokument>
