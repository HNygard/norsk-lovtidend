<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-27-481" type="lt" url="https://lovdata.no/lovtidend/forskrift/2020-03-27-481">
  <metadata>
    <type>lt</type>
    <base>LT</base>
    <id>LT/lt/2020-03-27-481</id>
    <dato>27.03.2020 nr. 481</dato>
    <dato type="iso">2020-03-27</dato>
    <ikraft>27.03.2020 kl. 18.00 - 01.05.2020</ikraft>
    <ikraft type="iso">2020-03-27 kl. 18.00 - 2020-05-01</ikraft>
    <departement>OV (Andre off vedtekter)</departement>
    <etat/>
    <gjelder>Færder kommune, Vestfold og Telemark</gjelder>
    <hjemmel/>
    <rettet/>
    <journalnummer>2020-0242</journalnummer>
  </metadata>
  <tekst>
    <korttittel>Forskrift om stengning av gjestehavner og forbud mot fortøyning i skjærgården i Færder kommune i anledning utbrudd av covid-19, Færder</korttittel>
    <tittel>Forskrift om stengning av gjestehavner og forbud mot fortøyning i skjærgården i Færder kommune i anledning utbrudd av covid-19, Færder kommune, Vestfold og Telemark</tittel>
    <redaksjonell_note><b>Hjemmel:</b> Fastsatt av kommuneoverlegen i Færder kommune 27. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 første ledd bokstav b), jf. femte ledd.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2020-03-27-481/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriftens formål er å begrense smittespredningen av covid-19 og ivareta kommunens kapasitet innen helse- og omsorgssektoren.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2020-03-27-481/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder innenfor kommunegrensene til Færder kommune.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2020-03-27-481/p3">
      <pverdi>§ 3.</pverdi>
      <ptittel>Forbud mot fortøyning i skjærgården</ptittel>
      <ledd id="/paragraf/3/ledd/1">For fritidsbåter, herunder lignende fartøy som ikke er yrkesfartøy, er det forbudt å fortøye ved gjestehavner og på alle øyer i skjærgården der det er tilrettelagt for fortøyning for fem eller flere fritidsbåter på samme plass. Forbudet gjelder ikke gjestehavner som har direkte tilknytning til dagligvareforretning.</ledd>
      <ledd id="/paragraf/3/ledd/2">Med gjestehavner menes enhver kai eller brygge som er tilrettelagt for at fem eller flere fritidsbåter kan legge til/fortøye samtidig, og anlegget er åpent for alle. Forbudet gjelder uavhengig av om det kreves vederlag for slik fortøyning eller ikke.</ledd>
      <ledd id="/paragraf/3/ledd/3">Med tilrettelagt førtøyning på øyer menes at det er satt opp landfeste, fortøynings punkter i sjø, fendere eller annet utstyr som legger til rette for at fritidsbåter kan legge til/fortøye, og plassene er tilgjengelig for alle.</ledd>
      <ledd id="/paragraf/3/ledd/4">Forbudet gjelder ikke fritidsbåter og fartøy som har fast leieavtale om kai- eller båtplass, eller som må søke nødhavn.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2020-03-27-481/p4">
      <pverdi>§ 4.</pverdi>
      <ptittel>Stengning av gjestehavner</ptittel>
      <ledd id="/paragraf/4/ledd/1">Alle gjestehavner som kommer inn under § 3 pålegges å stenge all virksomhet, inkludert sanitæranlegg mv. Strøm og vann på bryggene skal også stenges. Båtplassene skal fysisk sperres eller tydelig skiltes med fortøyning forbudt.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2020-03-27-481/p5">
      <pverdi>§ 5.</pverdi>
      <ptittel>Straff</ptittel>
      <ledd id="/paragraf/5/ledd/1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2020-03-27-481/p6">
      <pverdi>§ 6.</pverdi>
      <ptittel>Varighet</ptittel>
      <ledd id="/paragraf/6/ledd/1">Forskriften gjelder frem til 1. mai 2020.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2020-03-27-481/p7">
      <pverdi>§ 7.</pverdi>
      <ptittel>Ikrafttredelse</ptittel>
      <ledd id="/paragraf/7/ledd/1">Forskriften trer i kraft den 27. mars 2020 kl. 18:00.</ledd>
    </paragraf>
  </tekst>
</dokument>
