<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-19-2171" type="lt" url="https://lovdata.no/lovtidend/forskrift/2019-12-19-2171">
  <metadata>
    <type>lt</type>
    <base>LT</base>
    <id>LT/lt/2019-12-19-2171</id>
    <dato>19.12.2019 nr. 2171</dato>
    <dato type="iso">2019-12-19</dato>
    <ikraft>10.01.2020</ikraft>
    <ikraft type="iso">2020-01-10</ikraft>
    <departement>OV (Andre off vedtekter)</departement>
    <etat/>
    <gjelder>Øygarden kommune, Vestland</gjelder>
    <hjemmel><ref id="lov-1981-03-13-6-§52a">L13.03.1981 nr. 6 § 52a</ref>,</hjemmel>
    <rettet/>
    <journalnummer>2020-0030</journalnummer>
  </metadata>
  <tekst>
    <korttittel>Forskrift om gebyr for kontroll og tilsyn av avløpsleidningar og avløpsanlegg, Øygarden</korttittel>
    <tittel>Forskrift om gebyr for kontroll og tilsyn av avløpsleidningar og avløpsanlegg, Øygarden kommune, Vestland</tittel>
    <redaksjonell_note><b>Heimel:</b> Fastsett av Øygarden kommunestyre 19. desember 2019 med heimel i lov 13. mars 1981 nr. 6 om vern mot forurensninger og om avfall (forurensningsloven) § 52 og i forskrift 1. juni 2004 nr. 931 om begrensning av forurensning (forurensningsforskriften) § 11-4.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-12-19-2171/p1">
      <pverdi>§ 1.</pverdi>
      <ptittel>Verkeområde</ptittel>
      <ledd id="/paragraf/1/ledd/1">Forskrifta gjeld gebyr for kommunens oppfølging av, kontroll av og tilsyn med avløpsanlegg frå bustad, fritidsbustad og anna bygningsmasse med innlagt vatn der Øygarden kommune er forureiningsmyndigheit. Kommunen utøver myndigheit etter føresegn gitt i forureiningsforskrifta kapittel 11, 12, 13 og 14.</ledd>
      <ledd id="/paragraf/1/ledd/2">Gjennom gebyret skal kommunen få dekt kostnadene sine.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-12-19-2171/p2">
      <pverdi>§ 2.</pverdi>
      <ptittel>Definisjonar</ptittel>
      <ledd id="/paragraf/2/ledd/1">I samsvar med forureiningsforskrifta § 11-3 gjeld følgjande definisjonar:
<br/></ledd>
      <ledd id="/paragraf/2/ledd/2">
        <i>Avløpsanlegg:</i>
      </ledd>
      <ledd id="/paragraf/2/ledd/3">Anlegg for handtering av avløpsvatn som består av éin eller fleire av desse hovudkomponentane: avløpsnett, reinseanlegg og utsleppsinnretning.
<br/></ledd>
      <ledd id="/paragraf/2/ledd/4">
        <i>Avløpsnett:</i>
      </ledd>
      <ledd id="/paragraf/2/ledd/5">Eit transportsystem som samlar opp avløpsvatn og fører det frå bustadhus eller andre bygg med innlagt vatn.
<br/></ledd>
      <ledd id="/paragraf/2/ledd/6">
        <i>Offentleg avløpsnett:</i>
      </ledd>
      <ledd id="/paragraf/2/ledd/7">Avløpsnett som er allment tilgjengeleg for tilknyting.
<br/></ledd>
      <ledd id="/paragraf/2/ledd/8">
        <i>Privat avløpsnett:</i>
      </ledd>
      <ledd id="/paragraf/2/ledd/9">Avløpsnett som ikkje er allment tilgjengeleg for tilknyting.
<br/></ledd>
      <ledd id="/paragraf/2/ledd/10">
        <i>Sanitært avløpsvatn:</i>
      </ledd>
      <ledd id="/paragraf/2/ledd/11">Avløpsvatn som i hovudsak skriv seg frå menneskes stoffskifte og frå hushaldsaktivitetar, inkludert avløpsvatn frå vassklosett, kjøkken, bad, vaskerom og liknande.
<br/></ledd>
      <ledd id="/paragraf/2/ledd/12">
        <i>Kommunalt avløpsvatn:</i>
      </ledd>
      <ledd id="/paragraf/2/ledd/13">Sanitært avløpsvatn og avløpsvatn som består av ei blanding av sanitært avløpsvatn og industrielt avløpsvatn og/eller overvatn. Dersom mengda sanitært avløpsvatn ikkje overstig 2 000 pe, og sanitært avløpsvatn samtidig utgjer mindre enn 5 % av avløpsvatnet, blir ikkje avløpsvatnet rekna som kommunalt avløpsvatn.
<br/></ledd>
      <ledd id="/paragraf/2/ledd/14">
        <i>Personekvivalent (pe):</i>
      </ledd>
      <ledd id="/paragraf/2/ledd/15">Den mengda organisk stoff som blir broten ned biologisk med eit biokjemisk oksygenforbruk over fem døgn (BOF5) på 60 g oksygen per døgn. Storleiken på avløpsanlegget i pe blir berekna på grunnlag av største mengd per veke som går til reinseanlegg eller utsleppspunkt i løpet av året, med unntak av uvanlege forhold på grunn av f.eks. kraftig nedbør. 1 pe svarer til utslepp frå 1 person.
<br/></ledd>
      <ledd id="/paragraf/2/ledd/16">
        <i>Eigedom:</i>
      </ledd>
      <ledd id="/paragraf/2/ledd/17">Fast eigedom med eige gards- og bruksnummer, festenummer og/eller seksjonsnummer i matrikkelen. Seksjon som er etablert i samsvar med lovgivinga om eigarseksjonar, skal reknast som sjølvstendig eigedom.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-12-19-2171/p3">
      <pverdi>§ 3.</pverdi>
      <ptittel>Kontrollgebyr</ptittel>
      <ledd id="/paragraf/3/ledd/1">Kontrollgebyr er eit årleg gebyr som skal betalast for alle avløpsanlegg innanfor kommunens myndigheitsområde.</ledd>
      <ledd id="/paragraf/3/ledd/2">Kvar eigedom skal belastast med eit gebyr per avløpsanlegg det er knytt til.</ledd>
      <ledd id="/paragraf/3/ledd/3">Storleiken på kontrollgebyra blir fastsett årleg av kommunestyret og går fram av gebyrregulativet. Gebyra kan differensierast.</ledd>
      <ledd id="/paragraf/3/ledd/4">Gebyret skal i sin heilskap nyttast til kostnader i samband med kommunens kontroll av og tilsyn med avløpsanlegg. Det vil ikkje bli utført årleg kontroll.</ledd>
      <ledd id="/paragraf/3/ledd/5">Viss ein ønskjer mellombels eller permanent fritak for kontrollgebyr for ein eigedom, må ein sende skriftleg søknad til kommunen. Fritak føreset at vasstilførselen blir stengd og plombert av godkjent røyrleggjar.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-12-19-2171/p4">
      <pverdi>§ 4.</pverdi>
      <ptittel>Innbetaling av gebyr</ptittel>
      <ledd id="/paragraf/4/ledd/1">Kontrollgebyr blir fakturert årleg og saman med andre kommunale avgifter, i form av eige gebyr. Gebyret skal betalast av den tinglyste eigaren av eigedommen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-12-19-2171/p5">
      <pverdi>§ 5.</pverdi>
      <ptittel>Innkrevjing av gebyr</ptittel>
      <ledd id="/paragraf/5/ledd/1">Gebyra er tvangsgrunnlag for utlegg, jf. forureiningslova § 52a og tvangslova kapittel 7.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-12-19-2171/p6">
      <pverdi>§ 6.</pverdi>
      <ptittel>Klage</ptittel>
      <ledd id="/paragraf/6/ledd/1">Det er ikkje høve til å klage på gebyr som er fastsett i kommunens gebyrregulativ, jf. bestemmingane i forvaltningslova.</ledd>
      <ledd id="/paragraf/6/ledd/2">Enkeltvedtak som Øygarden kommune har gjort i medhald av denne forskrifta, kan påklagast til ei særskild klagenemnd, jf. forureiningslova § 85 og forvaltningslova § 28 andre ledd.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-12-19-2171/p7">
      <pverdi>§ 7.</pverdi>
      <ptittel>Ikraftsetjing</ptittel>
      <ledd id="/paragraf/7/ledd/1">Forskrifta trer i kraft ved kunngjering i Norsk Lovtidend.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-12-19-2171/p8">
      <pverdi>§ 8.</pverdi>
      <ptittel>Delegering</ptittel>
      <ledd id="/paragraf/8/ledd/1">Kommunestyret kan delegere oppgåver og ansvar etter denne forskrifta i den grad det er høve til det.</ledd>
    </paragraf>
  </tekst>
</dokument>
