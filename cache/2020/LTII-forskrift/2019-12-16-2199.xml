<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-16-2199" type="lt" url="https://lovdata.no/lovtidend/forskrift/2019-12-16-2199">
  <metadata>
    <type>lt</type>
    <base>LT</base>
    <id>LT/lt/2019-12-16-2199</id>
    <dato>16.12.2019 nr. 2199</dato>
    <dato type="iso">2019-12-16</dato>
    <ikraft>16.12.2019</ikraft>
    <ikraft type="iso">2019-12-16</ikraft>
    <departement>SJ (Skipsfart/havner)</departement>
    <etat/>
    <gjelder>Hamarøy kommune, Nordland</gjelder>
    <hjemmel><ref id="lov-1992-09-25-107-§62">L25.09.1992 nr. 107 § 62</ref>, <ref id="lov-2009-04-17-19">L17.04.2009 nr. 19</ref></hjemmel>
    <rettet/>
    <journalnummer>2019-0959</journalnummer>
  </metadata>
  <tekst>
    <korttittel>Forskrift om vedtekter for Hamarøy havn, Hamarøy</korttittel>
    <tittel>Forskrift om vedtekter for Hamarøy havn, Hamarøy kommune, Nordland</tittel>
    <redaksjonell_note><b>Hjemmel:</b> Fastsatt av Hamarøy kommunestyre 16. desember 2019 med hjemmel i lov 25. september 1992 nr. 107 om kommuner og fylkeskommuner (kommuneloven) § 62 og lov 17. april 2009 nr. 19 om havner og farvann (havne- og farvannsloven).</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-12-16-2199/p1">
      <pverdi>§ 1.</pverdi>
      <ptittel>Organisasjon og kontorkommune</ptittel>
      <ledd id="/paragraf/1/ledd/1">Hamarøy Havn, heretter <i>havnen</i>, er organisert som en avdeling innenfor teknisk etat i Hamarøy kommune. Hamarøy kommunestyre, heretter <i>kommunestyret</i>, er havnens øverste organ.</ledd>
      <ledd id="/paragraf/1/ledd/2"><i>Formannskapet i Hamarøy kommune</i>, heretter <i>havnestyret,</i>utgjør styret for Hamarøy Havn. Den daglige driften av havnen forestås av havneadministrasjonen med <i>teknisk sjef</i>, heretter benevnt som <i>havnesjef,</i> som leder.</ledd>
      <ledd id="/paragraf/1/ledd/3">Hamarøy kommune er foretakets kontorkommune.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-12-16-2199/p2">
      <pverdi>§ 2.</pverdi>
      <ptittel>Formål og ansvarsområde</ptittel>
      <ledd id="/paragraf/2/ledd/1">Havnen er kommunens havnefaglige organ, og skal ivareta de administrative og forvaltningsmessige oppgaver kommunen er tillagt etter havne- og farvannsloven, og bestemmelser gitt i medhold av denne.</ledd>
      <ledd id="/paragraf/2/ledd/2">Havnen skal sørge for en rasjonell og effektiv havnedrift, føre tilsyn med trafikken i kommunens sjøområder og forvalte havnens eiendommer, innretninger og andre aktiva, med sikte på best mulig ressursutnyttelse for havnens brukere og kommunen.</ledd>
      <ledd id="/paragraf/2/ledd/3">Havnen har, på vegne av kommunen, ansvar for å forestå utviklingen av de maritime næringsaktiviteter i kommunen. Havnen kan engasjere seg i næringsrettet virksomhet med relevans til kjernevirksomheten, enten selv eller i samarbeid med andre selskaper.</ledd>
      <ledd id="/paragraf/2/ledd/4">De arealplanleggingsmessige oppgaver i havneområdet skjer i samråd med brukere som har interesser knyttet til det aktuelle området og i samråd med kommunens fagorganer.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-12-16-2199/p3">
      <pverdi>§ 3.</pverdi>
      <ptittel>Representasjon</ptittel>
      <ledd id="/paragraf/3/ledd/1">Havnestyret representerer havnen utad, og kan innenfor havnens formål og ansvarsområde inngå avtaler på kommunens vegne.</ledd>
      <ledd id="/paragraf/3/ledd/2">Havnen forpliktes ved underskrift av havnesjefen og havnestyrets leder eller nestleder, eller av havnesjefen alene etter nærmere bestemmelse av havnestyret.</ledd>
      <ledd id="/paragraf/3/ledd/3">I saker som etter denne vedtekten, eller etter særlig beslutning av havnestyret, faller inn under havnesjefens myndighetsområde, representeres havnen utad av havnesjefen.</ledd>
      <ledd id="/paragraf/3/ledd/4">Den som har representasjonsrett i henhold til ovenstående, gir forpliktende underskrift på vegne av havnen.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-12-16-2199/p4">
      <pverdi>§ 4.</pverdi>
      <ptittel>Valg og sammensetning av havnestyret</ptittel>
      <ledd id="/paragraf/4/ledd/1">Havnestyret (Formannskapet) velges i samsvar med kommunestyrets bestemmelser.</ledd>
      <ledd id="/paragraf/4/ledd/2">Havnestyret velger selv leder og nestleder.</ledd>
      <ledd id="/paragraf/4/ledd/3">Havnesjefen kan ikke velges som styremedlem.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-12-16-2199/p5">
      <pverdi>§ 5.</pverdi>
      <ptittel>Funksjonstid og suppleringsvalg</ptittel>
      <ledd id="/paragraf/5/ledd/1">Havnestyrets (Formannskapets) funksjonstid følger kommunevalgperioden.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-12-16-2199/p6">
      <pverdi>§ 6.</pverdi>
      <ptittel>Havnesjefens myndighet</ptittel>
      <ledd id="/paragraf/6/ledd/1">Havnesjefen forestår den daglige ledelse av havnen.</ledd>
      <ledd id="/paragraf/6/ledd/2">Havnesjefen skal følge de retningslinjer og pålegg som gis av havnestyret.</ledd>
      <ledd id="/paragraf/6/ledd/3">Havnesjefen skal påse at havnens bokføring er i samsvar med lov og forskrifter, og at formuesforvaltningen er ordnet på en betryggende måte.</ledd>
      <ledd id="/paragraf/6/ledd/4">Daglig ledelse omfatter ikke saker som anses å være av uvanlig art eller av stor betydning. Slike saker kan havnesjefen bare avgjøre om havnestyret i det enkelte tilfelle har gitt vedkommende myndighet til det, eller at havnestyrets beslutning ikke kan avventes uten vesentlig ulempe for foretaket eller for kommunen som helhet. Havnestyret skal i så fall snarest mulig underrettes om saken.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-12-16-2199/p7">
      <pverdi>§ 7.</pverdi>
      <ptittel>Havnestyrets møter</ptittel>
      <ledd id="/paragraf/7/ledd/1">Havnestyret sammenkalles til møte av havnestyrets leder når denne finner det påkrevd. Medlem av havnestyret og havnesjefen kan kreve at havnestyret innkalles til møte. Det skal være minimum 4 møter hvert år.</ledd>
      <ledd id="/paragraf/7/ledd/2">Innkalling sendes normalt skriftlig med minst syv dagers varsel til alle personer som har ordinær møterett. Sakslisten og saksdokumentene til møtet skal <i>så langt mulig</i> følge innkallingen.</ledd>
      <ledd id="/paragraf/7/ledd/3">Ordfører og rådmann, personlig eller ved bemyndiget representant for disse, har møte- og talerett, jf. henholdsvis kommunelovens § 9 nr. 4 og § 23 nr. 3.</ledd>
      <ledd id="/paragraf/7/ledd/4">Om havnestyret ikke for det enkelte tilfelle bestemmer noe annet, har havnesjefen møte- og talerett.</ledd>
      <ledd id="/paragraf/7/ledd/5">Havnestyrets møter ledes av Havnestyrets leder, eller i dennes fravær av nestleder. Dersom ingen av disse er til stede velges en møteleder.</ledd>
      <ledd id="/paragraf/7/ledd/6">De ansattes representant har ikke rett til å delta i havnestyrets behandling av saker som gjelder arbeidsgivers forberedelse til forhandlinger med arbeidstakere, arbeidskonflikter, rettstvister med arbeidstakerorganisasjoner eller oppsigelse av tariffavtale. De ansattes representant har heller ikke rett til å delta i behandlingen av saker som gjelder havnestyrets enkeltvedtak eller fastsettelse av kommunale forskrifter, jf. forvaltningsloven § 2.</ledd>
      <ledd id="/paragraf/7/ledd/7">Havnestyrets møter holdes for åpne dører. Dørene skal likevel lukkes dersom det behandles saker underlagt lovbestemt taushetsplikt. Havnestyret kan vedta å behandle en sak for lukkede dører hvor hensynet til personvern eller andre tungtveiende private eller offentlige interesser tilsier dette. Debatt om dette skal foregå for lukkede dører hvis møteleder krever det, eller havnestyret vedtar det. Personalsaker skal alltid behandles for lukkede dører.</ledd>
      <ledd id="/paragraf/7/ledd/8">Godtgjørelser for møter mv. til medlemmer av havnestyret utbetales i henhold til gjeldende satser i kommunalt reglement.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-12-16-2199/p8">
      <pverdi>§ 8.</pverdi>
      <ptittel>Havnestyrets vedtak og avstemninger</ptittel>
      <ledd id="/paragraf/8/ledd/1">Havnestyret er beslutningsdyktig når minst halvparten av havnestyrets medlemmer er til stede.</ledd>
      <ledd id="/paragraf/8/ledd/2">Havnestyret fatter vedtak med alminnelig flertall. De som stemmer for et forslag må likevel utgjøre mer enn en tredel av samtlige styremedlemmer for at forslaget skal anses som vedtatt. Ved stemmelikhet er møteleders stemme avgjørende.</ledd>
      <ledd id="/paragraf/8/ledd/3">Havnestyret kan fatte vedtak i sak som ikke er oppført på sakslisten. Vedtak om å ta opp en slik sak til behandling må være enstemmig.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-12-16-2199/p9">
      <pverdi>§ 9.</pverdi>
      <ptittel>Protokoll fra havnestyrets møter</ptittel>
      <ledd id="/paragraf/9/ledd/1">Havnesjefen eller den han bemyndiger, fungerer som havnestyrets sekretær og skal sørge for at det føres protokoll ved havnestyrets møter.</ledd>
      <ledd id="/paragraf/9/ledd/2">Protokollen skal underskrives av samtlige tilstedeværende medlemmer. Den undertegnede møteprotokollen skal sendes til alle med ordinær møterett i havnestyret.</ledd>
      <ledd id="/paragraf/9/ledd/3">Medlem eller havnesjef som er uenig i havnestyrets beslutning kan kreve å få sin oppfatning innført i protokollen. I dette tilfellet bør den avvikende oppfatningen også inneholde en begrunnelse.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-12-16-2199/p10">
      <pverdi>§ 10.</pverdi>
      <ptittel>Havnestyrets oppgaver og myndighet</ptittel>
      <ledd id="/paragraf/10/ledd/1">Havnestyret har myndighet til å treffe avgjørelser i saker som gjelder havnens alminnelige drift og virksomhet. Havnestyret påser at virksomheten drives i samsvar med havnens formål, forskrifter, vedtekt, økonomiplan og budsjett, samt vedtak og retningslinjer fastsatt av kommunestyret.</ledd>
      <ledd id="/paragraf/10/ledd/2">Havnestyret bemyndiges til å utøve alle kommunale funksjoner etter havne- og farvannsloven og innenfor retningslinjer fastsatt av kommunestyret, med unntak av de saker der det ved lov, forskrift eller statlige delegeringsvedtak er bestemt at avgjørelse skal treffes av annen myndighet.</ledd>
      <ledd id="/paragraf/10/ledd/3">Havnestyret har ansvar for planlegging, utbygging og drift av kommunens kaianlegg, havneinnretninger og havnerelaterte arealer, innenfor rammer gitt av kommunestyret.</ledd>
      <ledd id="/paragraf/10/ledd/4">Havnestyret skal føre tilsyn med at kaianlegg, andre anlegg og innretninger og arealer innen havnens myndighetsområde er i forsvarlig stand, og at ferdselen innen havnestyrets myndighetsområde på sjø og land ikke unødig hindres eller vanskeliggjøres.</ledd>
      <ledd id="/paragraf/10/ledd/5">Ansettelse, avskjedigelse og forhold som angår lønnsforhold, og andre personalsaker som gjelder ansatte i havnen, undergis behandling i samsvar med kommunens generelle regelverk for personalsaker. Havnesjefens arbeidsinnstruks fastsettes imidlertid av havnestyret.</ledd>
      <ledd id="/paragraf/10/ledd/6">Havnestyret skal føre tilsyn med daglig leders ledelse av virksomheten.</ledd>
      <ledd id="/paragraf/10/ledd/7">Havnestyret kan delegere anvisningsmyndighet til daglig leder.</ledd>
      <ledd id="/paragraf/10/ledd/8">Havnestyret avgir uttalelse eller innstilling i saker som kan ha betydning for drift og forvaltning av havnen, og ellers i saker som kan ha drifts- eller samferdselsmessig betydning for havnevirksomheten i kommunen når slike saker behandles av kommunens øvrige organer.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-12-16-2199/p11">
      <pverdi>§ 11.</pverdi>
      <ptittel>Enkeltvedtak og kommunale forskrifter</ptittel>
      <ledd id="/paragraf/11/ledd/1">Havnestyret treffer enkeltvedtak etter havne- og farvannsloven, innenfor retningslinjer fastsatt av kommunestyret, med unntak av eventuelle avgjørelser som etter loven ikke kan delegeres.</ledd>
      <ledd id="/paragraf/11/ledd/2">Kommunestyret fastsetter kommunale forskrifter etter havne- og farvannsloven etter forslag fra havnestyret, herunder ordensforskrifter for havnen og bestemmelser om avgifter, vederlag for havnens tjenester og om avgiftsområder.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2019-12-16-2199/p12">
      <pverdi>§ 12.</pverdi>
      <ptittel>Forholdet til kommunens rådmann</ptittel>
      <ledd id="/paragraf/12/ledd/1">Innenfor havnens myndighetsområde har kommunens rådmann ingen instruksjons- eller omgjøringsmyndighet ovenfor havnestyret. Kommunens rådmann kan likevel instruere havnens ledelse om at iverksettelsen av en sak skal utsettes til kommunestyret har behandlet saken.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2019-12-16-2199/p13">
      <pverdi>§ 13.</pverdi>
      <ptittel>Havnekapitalen</ptittel>
      <ledd id="/paragraf/13/ledd/1">Havnenes midler, herunder eiendommer og innretninger, anskaffet for havnekapitalens midler, skal holdes regnskapsmessig adskilt fra kommunens øvrige midler. Havnekapitalen kan ikke benyttes til andre formål enn havnevirksomhet, herunder drift, vedlikehold, utbedring, utbygging og utvikling, samt utøvelse av myndighet eller bestemmelser i eller medhold av lov 17. april 2009 nr. 19 § 44 om havner og farvann og tilrettelegging for sikkerhet og fremkommelighet i kommunens sjøområde.</ledd>
      <ledd id="/paragraf/13/ledd/2">Midler som hører til havnekapitalen kan i særlige tilfeller investeres i prosjekter eller virksomhet med andre formål enn havneformål jf. lov 17. april 2009 nr. 19 § 48 om havner og farvann.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2019-12-16-2199/p14">
      <pverdi>§ 14.</pverdi>
      <ptittel>Havnekapitalens forvaltning</ptittel>
      <ledd id="/paragraf/14/ledd/1">Det pålegger havnestyret å sørge for at havnen drives mest mulig kostnadseffektivt. Havnen skal drive forretningsmessig med målsetting om å være en konkurransedyktig leverandør av havnetjenester i samsvar med lov 17. april 2009 nr. 19 om havner og farvann.</ledd>
      <ledd id="/paragraf/14/ledd/2">Innenfor de økonomiske rammer og den økonomiplan kommunestyret har fastlagt, og innenfor retningslinjer gitt av kommunestyret, avgjør havnestyret hvordan havnekapitalen midler skal forvaltes, og treffer beslutninger om bortleie og bortfeste av havnens eiendommer og innretninger.</ledd>
      <ledd id="/paragraf/14/ledd/3">I den utstrekning det er forenlig med økonomiplanen og de rammer og retningslinjer kommunestyret har fastlagt, kan havnestyret treffe beslutning om anskaffelser og om avhendelse av havnens eiendommer og innretninger.</ledd>
      <ledd id="/paragraf/14/ledd/4">Kommunestyret treffer bestemmelse, etter forslag fra havnestyret, om overføring av bevilgede midler fra et regnskapsår til det neste og kan disponere fondsmidler innenfor de rammer som eventuelt angis ved fondsavsetningen.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2019-12-16-2199/p15">
      <pverdi>§ 15.</pverdi>
      <ptittel>Havneavgifter, vederlag og saksbehandlingsgebyr mv.</ptittel>
      <ledd id="/paragraf/15/ledd/1">Det tillegger kommunestyret, etter forslag fra havnestyret, å fastsette anløpsavgift etter lov 17. april 2009 nr. 19 om havner og farvann § 25. Anløpsavgiften skal dekke havnens kostnader ved utøvelse av myndighet med hjemmel i havne og farvannsloven med forskrifter. I tillegg kommer kostnader med tilrettelegging for sikkerhet og fremkommelighet innen havnens ansvarsområde.</ledd>
      <ledd id="/paragraf/15/ledd/2">Det tilligger videre kommunestyret, etter forslag fra havnestyret, å fastsette saksbehandlingsgebyr etter lov 17. april 2009 nr. 19 om havner og farvann § 6, med tilhørende forskrifter.</ledd>
      <ledd id="/paragraf/15/ledd/3">I henhold til alminnelige formuerettslige regler fastsetter kommunestyret, etter forslag fra havnestyret, pris og øvrige forretningsvilkår for bruk av kaier og andre tjenester som tilbys i havnen. Prising av havnens tjenester skal dekke havnens løpende utgifter samt avsetninger i fond for framtidig utvikling av havnen og dets virksomhet.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2019-12-16-2199/p16">
      <pverdi>§ 16.</pverdi>
      <ptittel>Lån og kommunale tilskudd</ptittel>
      <ledd id="/paragraf/16/ledd/1">For å finansiere investeringer kan havnestyret, etter kommunestyrets nærmere bestemmelse, oppta lån, herunder velge långiver.</ledd>
      <ledd id="/paragraf/16/ledd/2">Dersom det ytes kommunalt tilskudd til havnens drift eller investeringer, kan det tas forbehold om havnens tilbakebetaling av tilskuddet til kommunekassen. Slike forbehold må komme klart til uttrykk ved bevilgningen av tilskuddet, og tilbakebetalingen må ikke medføre sikkerhetsmessige eller andre betydelige konsekvenser for havnens forsvarlige drift.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2019-12-16-2199/p17">
      <pverdi>§ 17.</pverdi>
      <ptittel>Økonomiplan, budsjett og årsberetning</ptittel>
      <ledd id="/paragraf/17/ledd/1">Etter forslag fra havnestyret vedtar kommunestyret økonomiplan og årsbudsjett for drift og investering kommende kalenderår. Havnestyret fastsetter den nærmere fordeling av de økonomiske rammene.</ledd>
      <ledd id="/paragraf/17/ledd/2">Havnestyret er ansvarlig for at det utarbeides årsberetning for havnen. I årsberetningen skal det gis opplysning om forhold som er viktige for å bedømme havnens stilling og resultatet av avdelingens virksomhet.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2019-12-16-2199/p18">
      <pverdi>§ 18.</pverdi>
      <ptittel>Regnskapsavslutning og revisjon</ptittel>
      <ledd id="/paragraf/18/ledd/1">Årsregnskapet avlegges etter regnskapslovens regler, med de tilpasninger som følger av lov 25. september 1992 nr. 107 § 48 om kommuner og fylkeskommuner og forskrift gitt i medhold av denne loven.</ledd>
      <ledd id="/paragraf/18/ledd/2">Revisjon av havnens regnskaper forestås av kommunens revisjon.</ledd>
      <ledd id="/paragraf/18/ledd/3">Årsregnskapet skal være avlagt innen 15. februar påfølgende år, og være revidert innen 15. mars. Årsregnskap med revisjonsberetning og årsberetning skal fastsettes av kommunestyret selv før 1. mai.</ledd>
    </paragraf>
    <paragraf id="/paragraf/19" url="https://lovdata.no/lovtidend/forskrift/2019-12-16-2199/p19">
      <pverdi>§ 19.</pverdi>
      <ptittel>Ikrafttredelse</ptittel>
      <ledd id="/paragraf/19/ledd/1">Vedtektene trer i kraft 16. desember 2019. Vedtektene er godkjent av Hamarøy kommunestyre 16. desember 2019.</ledd>
    </paragraf>
  </tekst>
</dokument>
