<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2020-03-22-396" type="lt" url="https://lovdata.no/lovtidend/forskrift/2020-03-22-396">
  <metadata>
    <type>lt</type>
    <base>LT</base>
    <id>LT/lt/2020-03-22-396</id>
    <dato>22.03.2020 nr. 396</dato>
    <dato type="iso">2020-03-22</dato>
    <ikraft>22.03.2020 - 29.03.2020</ikraft>
    <ikraft type="iso">2020-03-22 - 2020-03-29</ikraft>
    <departement>OV (Andre off vedtekter)</departement>
    <etat/>
    <gjelder>Nesna kommune, Nordland</gjelder>
    <hjemmel/>
    <endrer type="ref">https://lovdata.no/for/2020-03-15-309</endrer>
    <rettet/>
    <journalnummer>2020-0212</journalnummer>
  </metadata>
  <tekst>
    <korttittel>Vedtak om utvidede karanteneregler, Nesna</korttittel>
    <tittel>Vedtak om utvidede karanteneregler, Nesna kommune, Nordland</tittel>
    <redaksjonell_note><b>Hjemmel:</b> Fastsatt av kommuneoverlegen i Nesna kommune 22. mars 2020 med hjemmel i lov 5. august 1994 nr. 55 om vern mot smittsomme sykdommer § 4-1 femte ledd.</redaksjonell_note>
    <ledd id="/ledd/1">For å forsinke og hindre spredning av covid-19, og bidra til å opprettholde nødvendige helse- og omsorgstjenester, fatter kommuneoverlegen i Nesna kommune 22. mars 2020 følgende vedtak etter smittevernloven § 4-1 femte ledd. Dette vedtaket erstatter tilsvarende vedtak fattet 15. mars 2020 nr. 309 om karantene for besøkende, Nesna kommune, Nordland.
<liste id="/ledd/1/liste/1"><lverdi>1.</lverdi><avsnitt id="/ledd/1/liste/1/avsnitt/1">Alle som ankommer kommunen etter reiser fra områdene angitt i punkt 2 ilegges hjemmekarantene i 14 dager etter ankomst.</avsnitt></liste>
<liste id="/ledd/1/liste/2"><lverdi>2.</lverdi><avsnitt id="/ledd/1/liste/2/avsnitt/1">Vedtaket gjelder per 22. mars 2020 følgende områder: Hele Norge, med unntak av helgelandskommunene, inkludert Rødøy og Meløy.</avsnitt></liste>
<liste id="/ledd/1/liste/3"><lverdi>3.</lverdi><avsnitt id="/ledd/1/liste/3/avsnitt/1">Kommunen forholder seg til de nasjonale retningslinjene for restriksjoner knyttet til reiser over landegrensene.</avsnitt></liste>
<liste id="/ledd/1/liste/4"><lverdi>4.</lverdi><avsnitt id="/ledd/1/liste/4/avsnitt/1">For personer som utvikler sykdom eller symptomer i karanteneperioden gjelder myndighetenes til enhver tid gjeldende føringer for hjemmekarantene og isolasjon, jf. forskrift 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19.</avsnitt></liste></ledd>
    <ledd id="/ledd/2">Vedtaket gis tilbakevirkende kraft fra og med 9. mars for fylkene Oslo, Viken, Vestland og Rogaland. For øvrige områder har vedtaket tilbakevirkende kraft fra og med 14. mars. Datoene begrunnes med ulikt spredningsmønster av covid-19 og antall smittede i ulike deler av landet.</ledd>
    <ledd id="/ledd/3">Reisende som ikke har symptomer kan reise til planlagt oppholdssted, men bør under reisen så langt det lar seg gjøre holde avstand til andre.</ledd>
    <ledd id="/ledd/4">Reisende med symptomer skal ikke bruke offentlig transport.</ledd>
    <kapittel type="kapittel" id="/kapittel/1" url="https://lovdata.no/lovtidend/forskrift/2020-03-22-396/k1">
      <kverdi/>
      <ktittel> Unntak</ktittel>
      <ledd id="/kapittel/1/ledd/1">Fører og personell av vare- og passasjertransport unntas fra dette vedtakets karantenekrav, men nasjonale føringer for karantene og isolasjon ved sykdom gjelder. Dette omfatter også personell som er nødvendig for å gjennomføre transporten. Unntaket gjelder også ambulansepersonell og andre når det utføres pasienttransport, herunder transport av døde.</ledd>
      <ledd id="/kapittel/1/ledd/2">Ledelse av virksomheter som er listet etter DSB sin definisjon av samfunnskritiske funksjoner gis adgang til å gjøre unntak for eget nøkkelpersonell når dette er strengt nødvendig for å opprettholde forsvarlig drift av kritiske samfunnsfunksjoner.</ledd>
      <ledd id="/kapittel/1/ledd/3">Vedtaket har virkning fra 22. mars 2020 kl. 18:00 og gjelder i 7 dager.</ledd>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2020-03-22-396/k2">
      <kverdi/>
      <ktittel> Rettslig grunnlag</ktittel>
      <ledd id="/kapittel/2/ledd/1">Smittevernloven § 4-1 femte ledd gir kommuneoverlegen, i kommunestyrets sted, hjemmel til å sette i verk ulike tiltak i hastesaker, når det er nødvendig for å forebygge en allmennfarlig smittsom sykdom eller motvirke at den blir overført i befolkningen. Aktuelle tiltak fremgår av bestemmelsens første ledd bokstavene a til e.</ledd>
      <ledd id="/kapittel/2/ledd/2">Grunnleggende krav ved iverksetting av tiltak etter § 4-1 fremgår av smittevernloven § 1-5 hvor det fremgår: «Smitteverntiltak etter loven skal være basert på en klar medisinskfaglig begrunnelse, være nødvendig av hensyn til smittevernet og fremstå tjenlig etter en helhetsvurdering. Ved iverksettelse av smitteverntiltak skal det legges vekt på frivillig medvirkning fra den eller de tiltaket gjelder.</ledd>
      <ledd id="/kapittel/2/ledd/3">Tvangstiltak kan ikke brukes når det etter sakens art og forholdene ellers vil være et uforholdsmessig inngrep.»</ledd>
      <kapittel type="kapittel" id="/kapittel/2/overskrift/3" url="https://lovdata.no/lovtidend/forskrift/2020-03-22-396/k2/?3">
        <kverdi/>
        <ktittel> Begrunnelse</ktittel>
        <ledd id="/kapittel/2/overskrift/3/ledd/1">Covid-19 er erklært som et alvorlig utbrudd av allmennfarlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</ledd>
        <ledd id="/kapittel/2/overskrift/3/ledd/2">Helsedirektoratet vedtok 12. mars 2020 omfattende tiltak for å hindre spredning av covid-19 og for å bidra til å opprettholde nødvendige helse- og omsorgstjenester.</ledd>
        <ledd id="/kapittel/2/overskrift/3/ledd/3">Covid-19-epidemien har i dag ulik utbredelse i Norge. Folkehelseinstituttet vurderer at epidemien har gått over i en ny fase hvor en ikke har klart å identifisere smittekjeden for alle som blir syke. Dette innebærer at alle nye smittetilfeller ikke lenger kan spores tilbake til utlandet.</ledd>
        <ledd id="/kapittel/2/overskrift/3/ledd/4">På Helgeland er man i en særstilling ved at det man har svært få bekreftede tilfeller av pasienter med covid-19. Utbredelsen av skjult smitte vurderes å være på et sannsynlig minimumsnivå.</ledd>
        <ledd id="/kapittel/2/overskrift/3/ledd/5">Regionen har særskilte utfordringer knyttet til geografisk spredt bosetning og utfordrende infrastruktur, noe som vil gi store utfordringer om mange blir syke. Dette gjelder både primærhelsetjenesten og spesialisthelsetjenesten. Samfunnnskritiske funksjoner vil være svært vanskelig å opprettholde ved stort sykefravær eller dersom mange omfattes av karantene og isolasjonsbestemmelsene. Dette gjelder spesielt de minste kommunene i regionen. Kommunene generelt og helse- og omsorgstjenesten spesielt har begrenset kapasitet.</ledd>
        <ledd id="/kapittel/2/overskrift/3/ledd/6">Kommuneoverlegen ser det som avgjørende å redusere smittepresset utenfra, og tilstrebe en sakte spredning av viruset. Dette er avgjørende for å opprettholde tilstrekkelig kapasitet til å håndtere pasienter både i primær og spesialisthelsetjenesten. Kommuneoverlege anser dette vedtaket som en naturlig følge av Folkehelseinstituttets og helsedirektoratets uttalte mål der intensjonen med sentrale myndigheters vedtak er å avflate den epidemiske smittekurven.</ledd>
        <ledd id="/kapittel/2/overskrift/3/ledd/7">Med den prekære situasjonen hva gjelder tilgang på smittevern- og prøvetakingsutstyr vurderes det som nødvendig å iverksette kraftige tiltak for å begrense antallet personer med mistenkt covid-19-infeksjon.</ledd>
        <ledd id="/kapittel/2/overskrift/3/ledd/8">I den nåværende situasjonen er det nødvendig å forebygge og motvirke spredning av covid-19 og det er avgjørende å få satt i verk tiltak raskt. Tiltaket anses nødvendig både for å beskytte sårbare grupper og for å opprettholde nødvendig kapasitet i helsetjenesten.</ledd>
        <ledd id="/kapittel/2/overskrift/3/ledd/9">Kommuneoverlegen vurderer at smitteverntiltaket har en medisinskfaglig begrunnelse, er nødvendig av hensyn til smittevernet, og for å opprettholde tilstrekkelig smittevernskapasitet i kommuner og i helse- og omsorgstjenesten. Tiltaket vurderes derfor som forholdsmessig og tjenlig utfra en helhetsvurdering.</ledd>
        <ledd id="/kapittel/2/overskrift/3/ledd/10">For å oppnå full effekt av karantenetiltak er det nødvendig å se på helgelandskommunene som en enhet. Tilnærmet likelydende vedtak har blitt fattet av andre kommuner på Helgeland.</ledd>
        <ledd id="/kapittel/2/overskrift/3/ledd/11">Etter kommuneoverlegen sin vurdering vil den samfunnsmessige nytten ved smitteverntiltaket overstige den belastning og ulempe for de tiltaket gjelder. Frivillig medvirkning er vektlagt og forutsettes i vurderingen.</ledd>
      </kapittel>
    </kapittel>
  </tekst>
</dokument>
