[
    {
        "tag": "p",
        "class": "marg",
        "html": "Dok.nr.8:77 (2003–2004), Innst.O.nr.101 (2003–2004) og Besl.O.nr.106 (2003–2004). Odels- og lagtingsvedtak hhv. 14. og 17. juni 2004. Fremmet av Justis- og politidepartementet.",
        "text": "Dok.nr.8:77 (2003–2004), Innst.O.nr.101 (2003–2004) og Besl.O.nr.106 (2003–2004). Odels- og lagtingsvedtak hhv. 14. og 17. juni 2004. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov av 22. mai 1981 nr. 25 om rettergangsmåten i straffesaker (Straffeprosessloven) gjøres følgende endring:",
        "text": "I lov av 22. mai 1981 nr. 25 om rettergangsmåten i straffesaker (Straffeprosessloven) gjøres følgende endring:"
    },
    {
        "tag": "p",
        "class": "marg",
        "html": "§ 107 a skal lyde:",
        "text": "§ 107 a skal lyde:"
    },
    {
        "tag": "p",
        "class": "avsnitt",
        "html": "I saker om overtredelse av straffeloven §§ 192 – 197, 199, 200 tredje ledd, § 222 annet ledd og § 342 første ledd bokstav c, jf. Straffeprosessloven § 222a, har fornærmede rett til hjelp fra advokat dersom fornærmede ønsker det. I andre saker kan retten på begjæring oppnevne advokat for fornærmede hvis det er grunn til å tro at fornærmede som følge av handlingen får betydelig skade på legeme eller helbred og det anses å være behov for advokat.",
        "text": "I saker om overtredelse av straffeloven §§ 192 – 197, 199, 200 tredje ledd, § 222 annet ledd og § 342 første ledd bokstav c, jf. Straffeprosessloven § 222a, har fornærmede rett til hjelp fra advokat dersom fornærmede ønsker det. I andre saker kan retten på begjæring oppnevne advokat for fornærmede hvis det er grunn til å tro at fornærmede som følge av handlingen får betydelig skade på legeme eller helbred og det anses å være behov for advokat."
    },
    {
        "tag": "p",
        "class": "avsnitt",
        "html": "Når en sak om besøksforbud i eget hjem, jf. § 222a annet ledd annet punktum, bringes inn for retten, har den som forbudet skal beskytte, rett til advokat. Reglene i kapitlet her gjelder tilsvarende så langt de passer.",
        "text": "Når en sak om besøksforbud i eget hjem, jf. § 222a annet ledd annet punktum, bringes inn for retten, har den som forbudet skal beskytte, rett til advokat. Reglene i kapitlet her gjelder tilsvarende så langt de passer."
    },
    {
        "tag": "p",
        "class": "avsnitt",
        "html": "Fornærmedes advokat skal ha godtgjørelse av staten etter reglene i § 107d.",
        "text": "Fornærmedes advokat skal ha godtgjørelse av staten etter reglene i § 107d."
    },
    {
        "tag": "p",
        "class": "avsnitt",
        "html": "Politiet skal gjøre fornærmede kjent med retten til advokat ved anmeldelsen av forholdet.",
        "text": "Politiet skal gjøre fornærmede kjent med retten til advokat ved anmeldelsen av forholdet."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Denne lov trer i kraft straks.",
        "text": "Denne lov trer i kraft straks."
    }
]