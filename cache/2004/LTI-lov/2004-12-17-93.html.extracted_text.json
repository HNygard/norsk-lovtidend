[
    {
        "tag": "p",
        "class": "marg",
        "html": "<a data-id=\"forarbeid/otprp-88-200304\" class=\" reference\" href=\"/forarbeid/otprp-88-200304\">Ot.prp.nr.88 (2003–2004)</a>, <a data-id=\"forarbeid/inns-o-27-200405\" class=\" reference\" href=\"/forarbeid/inns-o-27-200405\">Innst.O.nr.27 (2004–2005)</a> og <a data-id=\"forarbeid/besl-o-28-200405\" class=\" reference\" href=\"/forarbeid/besl-o-28-200405\">Besl.O.nr.28 (2004–2005)</a>. Odels- og lagtingsvedtak hhv. 13. og 17. desember 2004. Fremmet av Justis- og politidepartementet.",
        "text": "Ot.prp.nr.88 (2003–2004), Innst.O.nr.27 (2004–2005) og Besl.O.nr.28 (2004–2005). Odels- og lagtingsvedtak hhv. 13. og 17. desember 2004. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2001-06-15-59\" class=\" reference\" href=\"/lov/2001-06-15-59\">lov 15. juni 2001 nr. 59</a> om stiftelser skal <a data-id=\"lov/2001-06-15-59/§7\" class=\" reference\" href=\"/lov/2001-06-15-59/%C2%A77\">§ 7</a> lyde:",
        "text": "I lov 15. juni 2001 nr. 59 om stiftelser skal § 7 lyde:"
    },
    {
        "tag": "p",
        "class": "avsnitt",
        "html": "Stiftelsestilsynet fører tilsyn med stiftelser. Stiftelsestilsynets oppgaver er:",
        "text": "Stiftelsestilsynet fører tilsyn med stiftelser. Stiftelsestilsynets oppgaver er:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">å føre et stiftelsesregister der alle stiftelser skal være registrert, jf. <a data-id=\"lov/2001-06-15-59/§8\" class=\" reference\" href=\"/lov/2001-06-15-59/%C2%A78\">§ 8</a>,</td>\n</tr>",
        "text": "a)\tå føre et stiftelsesregister der alle stiftelser skal være registrert, jf. § 8,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">å føre tilsyn og kontroll med at forvaltningen av stiftelsene skjer i samsvar med stiftelsens vedtekter og denne lov,</td>\n</tr>",
        "text": "b)\tå føre tilsyn og kontroll med at forvaltningen av stiftelsene skjer i samsvar med stiftelsens vedtekter og denne lov,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">å treffe vedtak med hjemmel i denne lov.</td>\n</tr>",
        "text": "c)\tå treffe vedtak med hjemmel i denne lov."
    },
    {
        "tag": "p",
        "class": "avsnitt",
        "html": "Stiftelsen, dens tillitsvalgte og ansatte og stiftelsens revisor har plikt til å gi Stiftelsestilsynet de opplysninger og annen bistand som er nødvendig for at Stiftelsestilsynet skal kunne gjennomføre sine oppgaver etter loven. Revisors taushetsplikt gjelder ikke i forhold til Stiftelsestilsynet.",
        "text": "Stiftelsen, dens tillitsvalgte og ansatte og stiftelsens revisor har plikt til å gi Stiftelsestilsynet de opplysninger og annen bistand som er nødvendig for at Stiftelsestilsynet skal kunne gjennomføre sine oppgaver etter loven. Revisors taushetsplikt gjelder ikke i forhold til Stiftelsestilsynet."
    },
    {
        "tag": "p",
        "class": "avsnitt",
        "html": "Kongen kan gi forskrift om Stiftelsestilsynets organisasjon og virksomhet og om registrering av stiftelser. Det kan kreves gebyr for registrering av stiftelser i Stiftelsesregisteret, og stiftelsene kan ilegges en årlig avgift. Kongen kan gi forskrift om når gebyr og avgift skal kreves, om størrelsen og om innkrevingen av disse.",
        "text": "Kongen kan gi forskrift om Stiftelsestilsynets organisasjon og virksomhet og om registrering av stiftelser. Det kan kreves gebyr for registrering av stiftelser i Stiftelsesregisteret, og stiftelsene kan ilegges en årlig avgift. Kongen kan gi forskrift om når gebyr og avgift skal kreves, om størrelsen og om innkrevingen av disse."
    },
    {
        "tag": "p",
        "class": "avsnitt",
        "html": "Gebyrene og avgiftene er tvangsgrunnlag for utlegg. Når Statens Innkrevingssentral er pålagt å innkreve gebyrer og avgifter som nevnt i tredje ledd, kan gebyrene og avgiftene innkreves ved trekk i lønn og andre lignende ytelser etter reglene i <a data-id=\"lov/1984-06-08-59/§2-7\" class=\" reference\" href=\"/lov/1984-06-08-59/%C2%A72-7\">dekningsloven § 2-7</a>. Innkrevingssentralen kan også innkreve gebyrene og avgiftene ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. <a data-id=\"lov/1980-02-08-2/kap5\" class=\" reference\" href=\"/lov/1980-02-08-2/kap5\">panteloven kapittel 5</a>, og utleggsforretningen kan holdes på Innkrevingssentralens kontor etter <a data-id=\"lov/1992-06-26-86/§7-9\" class=\" reference\" href=\"/lov/1992-06-26-86/%C2%A77-9\">tvangsfullbyrdelsesloven § 7-9</a> første ledd.",
        "text": "Gebyrene og avgiftene er tvangsgrunnlag for utlegg. Når Statens Innkrevingssentral er pålagt å innkreve gebyrer og avgifter som nevnt i tredje ledd, kan gebyrene og avgiftene innkreves ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også innkreve gebyrene og avgiftene ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid <a data-id=\"lov/2001-06-15-59\" class=\" reference\" href=\"/lov/2001-06-15-59\">lov 15. juni 2001 nr. 59</a> blir satt i kraft.",
        "text": "Loven gjelder fra den tid lov 15. juni 2001 nr. 59 blir satt i kraft."
    }
]