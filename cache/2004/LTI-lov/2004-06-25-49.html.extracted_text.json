[
    {
        "tag": "p",
        "class": "marg",
        "html": "<a data-id=\"forarbeid/otprp-33-200304\" class=\" reference\" href=\"/forarbeid/otprp-33-200304\">Ot.prp.nr.33 (2003–2004)</a>, <a data-id=\"forarbeid/inns-o-66-200304\" class=\" reference\" href=\"/forarbeid/inns-o-66-200304\">Innst.O.nr.66 (2003–2004)</a> og <a data-id=\"forarbeid/besl-o-83-200304\" class=\" reference\" href=\"/forarbeid/besl-o-83-200304\">Besl.O.nr.83 (2003–2004)</a>. Odels- og lagtingsvedtak hhv. 2. og 10. juni 2004. Fremmet av Justis- og politidepartementet.",
        "text": "Ot.prp.nr.33 (2003–2004), Innst.O.nr.66 (2003–2004) og Besl.O.nr.83 (2003–2004). Odels- og lagtingsvedtak hhv. 2. og 10. juni 2004. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1915-08-13-6\" class=\" reference\" href=\"/lov/1915-08-13-6\">lov 13. august 1915 nr. 6</a> om rettergangsmåten for tvistemål skal i kapittel 20 ny <a data-id=\"lov/1915-08-13-6/§271a\" class=\" reference\" href=\"/lov/1915-08-13-6/%C2%A7271a\">§ 271 a</a> lyde:",
        "text": "I lov 13. august 1915 nr. 6 om rettergangsmåten for tvistemål skal i kapittel 20 ny § 271 a lyde:"
    },
    {
        "tag": "p",
        "class": "avsnitt",
        "html": "Dersom det er grunn til å frykte for at varsel til motparten vil kunne hindre at beviset sikres, kan retten treffe avgjørelse om at bevisopptak skal holdes før motparten varsles. Verken motparten eller allmennheten skal gjøres kjent med saken inntil bevisopptaket er holdt eller mer enn seks måneder har gått siden saken ble avsluttet. Den som har fremsatt begjæringen, bør ikke gis tilgang til beviset før avgjørelsen er endelig, dersom det kan være viktig for motparten å hindre det. <a data-id=\"lov/1992-06-26-86/§15-10\" class=\" reference\" href=\"/lov/1992-06-26-86/%C2%A715-10\">Tvangsfullbyrdelsesloven § 15-10</a> gjelder tilsvarende. Fristen for å begjære muntlig forhandling er to uker fra avholdelsen er meddelt.",
        "text": "Dersom det er grunn til å frykte for at varsel til motparten vil kunne hindre at beviset sikres, kan retten treffe avgjørelse om at bevisopptak skal holdes før motparten varsles. Verken motparten eller allmennheten skal gjøres kjent med saken inntil bevisopptaket er holdt eller mer enn seks måneder har gått siden saken ble avsluttet. Den som har fremsatt begjæringen, bør ikke gis tilgang til beviset før avgjørelsen er endelig, dersom det kan være viktig for motparten å hindre det. Tvangsfullbyrdelsesloven § 15-10 gjelder tilsvarende. Fristen for å begjære muntlig forhandling er to uker fra avholdelsen er meddelt."
    },
    {
        "tag": "p",
        "class": "avsnitt",
        "html": "Dersom det viser seg at den som fremsatte begjæringen, ikke har et krav eller en rettighet som bevisopptaket kunne tjene til å sikre, plikter vedkommende å erstatte den skade motparten har lidt som følge av bevisopptaket. Det samme gjelder dersom det etter etterfølgende muntlig forhandling viser seg at begjæringen om bevisopptak etter paragrafen her for øvrig var ugrunnet som følge av at det under saken forsettlig eller uaktsomt ble gitt uriktige eller villedende opplysninger om hvorfor det var grunn til å foreta bevisopptaket.",
        "text": "Dersom det viser seg at den som fremsatte begjæringen, ikke har et krav eller en rettighet som bevisopptaket kunne tjene til å sikre, plikter vedkommende å erstatte den skade motparten har lidt som følge av bevisopptaket. Det samme gjelder dersom det etter etterfølgende muntlig forhandling viser seg at begjæringen om bevisopptak etter paragrafen her for øvrig var ugrunnet som følge av at det under saken forsettlig eller uaktsomt ble gitt uriktige eller villedende opplysninger om hvorfor det var grunn til å foreta bevisopptaket."
    },
    {
        "tag": "p",
        "class": "avsnitt",
        "html": "Retten kan stille som vilkår for avholdelse av bevisopptaket at den som har fremsatt kravet dekker eller stiller sikkerhet for de omkostninger som påløper. Retten kan også stille som vilkår at det stilles slik sikkerhet som retten fastsetter for mulig erstatning til motparten.",
        "text": "Retten kan stille som vilkår for avholdelse av bevisopptaket at den som har fremsatt kravet dekker eller stiller sikkerhet for de omkostninger som påløper. Retten kan også stille som vilkår at det stilles slik sikkerhet som retten fastsetter for mulig erstatning til motparten."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]