[
    {
        "tag": "p",
        "class": "marg",
        "html": "Ot.prp.nr.36 (1982–1983), Innst.O.nr.51 (1982–1983) og Besl.O.nr.58 (1982–1983). Odels- og Lagtingsvedtak hhv. 21. og 24. mars 1983. Fremmet av Finans- og tolldepartementet.",
        "text": "Ot.prp.nr.36 (1982–1983), Innst.O.nr.51 (1982–1983) og Besl.O.nr.58 (1982–1983). Odels- og Lagtingsvedtak hhv. 21. og 24. mars 1983. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1961-05-24-1\" class=\" reference\" href=\"/lov/1961-05-24-1\">lov 24. mai 1961 nr. 1</a> om sparebanker gjøres følgende endringer:",
        "text": "I lov 24. mai 1961 nr. 1 om sparebanker gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§2\" class=\" reference\" href=\"/lov/1961-05-24-1/%C2%A72\">§ 2</a> nytt fjerde ledd:",
        "text": "§ 2 nytt fjerde ledd:"
    },
    {
        "tag": "p",
        "class": "avsnitt",
        "html": "Bankens egenkapital og ansvarlig lånekapital utgjør tilsammen bankens ansvarlige kapital.",
        "text": "Bankens egenkapital og ansvarlig lånekapital utgjør tilsammen bankens ansvarlige kapital."
    },
    {
        "tag": "p",
        "class": "avsnitt",
        "html": "Nåværende fjerde og femte ledd blir femte og sjette ledd.",
        "text": "Nåværende fjerde og femte ledd blir femte og sjette ledd."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§4\" class=\" reference\" href=\"/lov/1961-05-24-1/%C2%A74\">§ 4</a> nr. 9 skal lyde:",
        "text": "§ 4 nr. 9 skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">9.\t</td><td class=\" morTableVerticalAlignTop morTableAlignLeft\">regnskapsføring, revisjon og årsoppgjøret,</td></tr>",
        "text": "9.\tregnskapsføring, revisjon og årsoppgjøret,"
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§8\" class=\" reference\" href=\"/lov/1961-05-24-1/%C2%A78\">§ 8</a> annet ledd skal lyde:",
        "text": "§ 8 annet ledd skal lyde:"
    },
    {
        "tag": "p",
        "class": "avsnitt",
        "html": "Forstanderskapet skal ha like mange medlemmer og varamedlemmer valgt av sparebankens innskytere og av kommunestyret (kommunestyrene, fylkestinget). De ansatte i banken velger blant de ansatte en fjerdedel av forstanderskapets medlemmer og en fjerdedel av varamedlemmene. Er antall medlemmer av forstanderskapet ikke delelig med fire, skal minst en fjerdedel av medlemmene og av varamedlemmene velges av de ansatte. Bestemmelsene i de to foregående punktum må ikke føre til at mer enn en fjerdedel av de ansatte i banken blir medlemmer av forstanderskapet.",
        "text": "Forstanderskapet skal ha like mange medlemmer og varamedlemmer valgt av sparebankens innskytere og av kommunestyret (kommunestyrene, fylkestinget). De ansatte i banken velger blant de ansatte en fjerdedel av forstanderskapets medlemmer og en fjerdedel av varamedlemmene. Er antall medlemmer av forstanderskapet ikke delelig med fire, skal minst en fjerdedel av medlemmene og av varamedlemmene velges av de ansatte. Bestemmelsene i de to foregående punktum må ikke føre til at mer enn en fjerdedel av de ansatte i banken blir medlemmer av forstanderskapet."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§8\" class=\" reference\" href=\"/lov/1961-05-24-1/%C2%A78\">§ 8</a> femte ledd skal lyde:",
        "text": "§ 8 femte ledd skal lyde:"
    },
    {
        "tag": "p",
        "class": "avsnitt",
        "html": "Medlemmene av forstanderskapet velges for 4 år. Varamedlemmer som velges av innskyterne velges for 1 år. Varamedlemmer som velges av de ansatte velges for 2 år. Varamedlemmer som velges av kommunestyret (kommunestyrene, fylkestinget), velges for 4 år. Funksjonstiden for medlemmene av forstanderskapet løper ut når årsoppgjøret for foregående kalenderår er endelig behandlet og nye medlemmer er valgt.",
        "text": "Medlemmene av forstanderskapet velges for 4 år. Varamedlemmer som velges av innskyterne velges for 1 år. Varamedlemmer som velges av de ansatte velges for 2 år. Varamedlemmer som velges av kommunestyret (kommunestyrene, fylkestinget), velges for 4 år. Funksjonstiden for medlemmene av forstanderskapet løper ut når årsoppgjøret for foregående kalenderår er endelig behandlet og nye medlemmer er valgt."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§8a\" class=\" reference\" href=\"/lov/1961-05-24-1/%C2%A78a\">§ 8 a</a> tredje ledd skal lyde:",
        "text": "§ 8 a tredje ledd skal lyde:"
    },
    {
        "tag": "p",
        "class": "avsnitt",
        "html": "Enhver innskyter som har stemmerett og er valgbar etter denne paragrafs første og annet ledd er pliktig til å ta imot valg som medlem eller varamedlem, med mindre han har gjort tjeneste som medlem av forstanderskapet, styremedlem eller medlem av kontrollkomiteen i sparebanker i minst en valgperiode.",
        "text": "Enhver innskyter som har stemmerett og er valgbar etter denne paragrafs første og annet ledd er pliktig til å ta imot valg som medlem eller varamedlem, med mindre han har gjort tjeneste som medlem av forstanderskapet, styremedlem eller medlem av kontrollkomiteen i sparebanker i minst en valgperiode."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§11\" class=\" reference\" href=\"/lov/1961-05-24-1/%C2%A711\">§ 11</a> første ledd bokstav a og b skal lyde:",
        "text": "§ 11 første ledd bokstav a og b skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">innen fire uker fra det siste av de årlige valg av medlemmer og varamedlemmer, men senest 30. april, for å velge formann og nestformann til forstanderskapet og medlemmer og varamedlemmer til styret og kontrollkomitéen,</td></tr>",
        "text": "a.\tinnen fire uker fra det siste av de årlige valg av medlemmer og varamedlemmer, men senest 30. april, for å velge formann og nestformann til forstanderskapet og medlemmer og varamedlemmer til styret og kontrollkomitéen,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">innen utgangen av februar hvert år eller innen en senere frist fastsatt av Bankinspeksjonen, for å ta imot styrets årsberetning og fastsette resultatregnskapet og balansen,</td></tr>",
        "text": "b.\tinnen utgangen av februar hvert år eller innen en senere frist fastsatt av Bankinspeksjonen, for å ta imot styrets årsberetning og fastsette resultatregnskapet og balansen,"
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§12\" class=\" reference\" href=\"/lov/1961-05-24-1/%C2%A712\">§ 12</a> annet ledd skal lyde:",
        "text": "§ 12 annet ledd skal lyde:"
    },
    {
        "tag": "p",
        "class": "avsnitt",
        "html": "Forstanderskapet fastsetter godtgjørelsen til medlemmene av styret, kontrollkomiteen og revisor. Godtgjørelsen må ikke gis som tantieme.",
        "text": "Forstanderskapet fastsetter godtgjørelsen til medlemmene av styret, kontrollkomiteen og revisor. Godtgjørelsen må ikke gis som tantieme."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§13\" class=\" reference\" href=\"/lov/1961-05-24-1/%C2%A713\">§ 13</a> nytt tredje ledd skal lyde:",
        "text": "§ 13 nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Kontrollkomiteen velger selv sin formann og nestformann hvis ikke vedtektene legger denne myndighet til forstanderskapet.",
        "text": "Kontrollkomiteen velger selv sin formann og nestformann hvis ikke vedtektene legger denne myndighet til forstanderskapet."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§13\" class=\" reference\" href=\"/lov/1961-05-24-1/%C2%A713\">§ 13</a> tredje til åttende ledd blir fjerde til niende ledd og skal lyde:",
        "text": "§ 13 tredje til åttende ledd blir fjerde til niende ledd og skal lyde:"
    },
    {
        "tag": "p",
        "class": "avsnitt",
        "html": "Kontrollkomiteen skal føre tilsyn med sparebankenes virksomhet. Den skal gå gjennom styrets protokoll, revisjonsprotokollen, revisors beretning og andre dokumenter som nevnt i <a data-id=\"lov/1961-05-24-1/§38\" class=\" reference\" href=\"/lov/1961-05-24-1/%C2%A738\">§ 38</a> femte ledd, prøve sikkerheten for de forskjellige utlån og se etter at forvaltningen av sparebankens midler er overensstemmende med <a data-id=\"lov/1961-05-24-1/§24\" class=\" reference\" href=\"/lov/1961-05-24-1/%C2%A724\">§ 24</a>, jf. <a data-id=\"lov/1961-05-24-1/§25\" class=\" reference\" href=\"/lov/1961-05-24-1/%C2%A725\">§§ 25</a> og <a data-id=\"lov/1961-05-24-1/§26\" class=\" reference\" href=\"/lov/1961-05-24-1/%C2%A726\">26</a>.",
        "text": "Kontrollkomiteen skal føre tilsyn med sparebankenes virksomhet. Den skal gå gjennom styrets protokoll, revisjonsprotokollen, revisors beretning og andre dokumenter som nevnt i § 38 femte ledd, prøve sikkerheten for de forskjellige utlån og se etter at forvaltningen av sparebankens midler er overensstemmende med § 24, jf. §§ 25 og 26."
    },
    {
        "tag": "p",
        "class": "avsnitt",
        "html": "Kontrollkomiteen møter så ofte som det anses påkrevet for å kunne sikre et effektivt tilsyn. Forstanderskapet fastsetter instruks for kontrollkomiteen. Instruksen skal godkjennes av Bankinspeksjonen.",
        "text": "Kontrollkomiteen møter så ofte som det anses påkrevet for å kunne sikre et effektivt tilsyn. Forstanderskapet fastsetter instruks for kontrollkomiteen. Instruksen skal godkjennes av Bankinspeksjonen."
    },
    {
        "tag": "p",
        "class": "avsnitt",
        "html": "Styret og revisjonen skal gi kontrollkomiteen alle opplysninger som den mener å trenge for å kunne utføre sitt verv.",
        "text": "Styret og revisjonen skal gi kontrollkomiteen alle opplysninger som den mener å trenge for å kunne utføre sitt verv."
    },
    {
        "tag": "p",
        "class": "avsnitt",
        "html": "Kontrollkomiteen skal gi uttalelse til forstanderskapet om årsoppgjøret og om resultatregnskapet og balansen bør fastsettes som bankens regnskap, og hvert år gi melding om sitt arbeid til forstanderskapet og Bankinspeksjonen.",
        "text": "Kontrollkomiteen skal gi uttalelse til forstanderskapet om årsoppgjøret og om resultatregnskapet og balansen bør fastsettes som bankens regnskap, og hvert år gi melding om sitt arbeid til forstanderskapet og Bankinspeksjonen."
    },
    {
        "tag": "p",
        "class": "avsnitt",
        "html": "Kontrollkomiteen fører en av Bankinspeksjonen autorisert møteprotokoll. Den skal legges fram for forstanderskapet.",
        "text": "Kontrollkomiteen fører en av Bankinspeksjonen autorisert møteprotokoll. Den skal legges fram for forstanderskapet."
    },
    {
        "tag": "p",
        "class": "avsnitt",
        "html": "Bestemmelsen i <a data-id=\"lov/1961-05-24-1/§8\" class=\" reference\" href=\"/lov/1961-05-24-1/%C2%A78\">§ 8</a> åttende ledd gjelder tilsvarende for medlemmer av kontrollkomiteen.",
        "text": "Bestemmelsen i § 8 åttende ledd gjelder tilsvarende for medlemmer av kontrollkomiteen."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§22\" class=\" reference\" href=\"/lov/1961-05-24-1/%C2%A722\">§ 22</a> første ledd skal lyde:",
        "text": "§ 22 første ledd skal lyde:"
    },
    {
        "tag": "p",
        "class": "avsnitt",
        "html": "En sparebank kan ta imot innskudd på de vilkår vedtektene fastsetter, jf. <a data-id=\"lov/1961-05-24-1/§4\" class=\" reference\" href=\"/lov/1961-05-24-1/%C2%A74\">§ 4</a> punkt 8.",
        "text": "En sparebank kan ta imot innskudd på de vilkår vedtektene fastsetter, jf. § 4 punkt 8."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§24\" class=\" reference\" href=\"/lov/1961-05-24-1/%C2%A724\">§ 24</a> tredje ledd nr. 1 første punktum skal lyde:",
        "text": "§ 24 tredje ledd nr. 1 første punktum skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">En sparebanks samlede garantiansvar må ikke være større enn bankens bokførte ansvarlige kapital.</td></tr>",
        "text": "1.\tEn sparebanks samlede garantiansvar må ikke være større enn bankens bokførte ansvarlige kapital."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§25\" class=\" reference\" href=\"/lov/1961-05-24-1/%C2%A725\">§ 25</a> tredje ledd skal lyde:",
        "text": "§ 25 tredje ledd skal lyde:"
    },
    {
        "tag": "p",
        "class": "avsnitt",
        "html": "Grensen gjelder ikke kreditter for så vidt de er sikret ved pant i bankinnskudd, stats- eller statsgaranterte obligasjoner, andre ihendehaverobligasjoner for inntil 80 pst. av notert kjøpekurs på innenlands børs, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, innenfor 60 pst. av forsvarlig lånetakst, eller i skip eller motorvogner og anleggsmaskiner, landbruksløsøre og fiskeriredskap pantsatt etter <a data-id=\"lov/1980-02-08-2/§3-8\" class=\" reference\" href=\"/lov/1980-02-08-2/%C2%A73-8\">panteloven §§ 3-8</a> til <a data-id=\"lov/1980-02-08-2/§3-10\" class=\" reference\" href=\"/lov/1980-02-08-2/%C2%A73-10\">3-10</a> innenfor halv omsetningsverdi. Ved forskrift gitt av Kongen, kan også unntas kreditt som er sikret ved bankgaranti.",
        "text": "Grensen gjelder ikke kreditter for så vidt de er sikret ved pant i bankinnskudd, stats- eller statsgaranterte obligasjoner, andre ihendehaverobligasjoner for inntil 80 pst. av notert kjøpekurs på innenlands børs, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, innenfor 60 pst. av forsvarlig lånetakst, eller i skip eller motorvogner og anleggsmaskiner, landbruksløsøre og fiskeriredskap pantsatt etter panteloven §§ 3-8 til 3-10 innenfor halv omsetningsverdi. Ved forskrift gitt av Kongen, kan også unntas kreditt som er sikret ved bankgaranti."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§26\" class=\" reference\" href=\"/lov/1961-05-24-1/%C2%A726\">§ 26</a> første ledd skal lyde:",
        "text": "§ 26 første ledd skal lyde:"
    },
    {
        "tag": "p",
        "class": "avsnitt",
        "html": "En sparebank kan ikke gi lån til eller stille garanti for forstanderskapets formann eller medlem av styret eller kontrollkomiteen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, eller i skip eller motorvogn og anleggsmaskiner, landbruksløsøre og fiskeriredskap pantsatt etter <a data-id=\"lov/1980-02-08-2/§3-8\" class=\" reference\" href=\"/lov/1980-02-08-2/%C2%A73-8\">pantelovens §§ 3-8</a> til <a data-id=\"lov/1980-02-08-2/§3-10\" class=\" reference\" href=\"/lov/1980-02-08-2/%C2%A73-10\">3-10</a> innenfor halv omsetningsverdi. Den tilbudte sikkerhet må godkjennes som fullt betryggende av bankens kontrollkomité. For tjenestemenn i banken, unntatt administrerende direktør, kan også annen sikkerhet enn nevnt i første punktum godtas når låntakeren skal bruke lånet til å skaffe seg bolig.",
        "text": "En sparebank kan ikke gi lån til eller stille garanti for forstanderskapets formann eller medlem av styret eller kontrollkomiteen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, eller i skip eller motorvogn og anleggsmaskiner, landbruksløsøre og fiskeriredskap pantsatt etter pantelovens §§ 3-8 til 3-10 innenfor halv omsetningsverdi. Den tilbudte sikkerhet må godkjennes som fullt betryggende av bankens kontrollkomité. For tjenestemenn i banken, unntatt administrerende direktør, kan også annen sikkerhet enn nevnt i første punktum godtas når låntakeren skal bruke lånet til å skaffe seg bolig."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§26\" class=\" reference\" href=\"/lov/1961-05-24-1/%C2%A726\">§ 26</a> fjerde ledd skal lyde:",
        "text": "§ 26 fjerde ledd skal lyde:"
    },
    {
        "tag": "p",
        "class": "avsnitt",
        "html": "Bestemmelsene i denne paragraf gjelder ikke for rene vareveksler eller for lån ytt før vedkommende ble valgt eller ansatt i stilling som nevnt. De gjelder heller ikke for formann i lokalt forstanderskap eller valgt medlem av lokalt styre og lokal kontrollkomite når lån, garanti, endossement eller annen kausjon behandles som engasjement ved hovedsetet.",
        "text": "Bestemmelsene i denne paragraf gjelder ikke for rene vareveksler eller for lån ytt før vedkommende ble valgt eller ansatt i stilling som nevnt. De gjelder heller ikke for formann i lokalt forstanderskap eller valgt medlem av lokalt styre og lokal kontrollkomite når lån, garanti, endossement eller annen kausjon behandles som engasjement ved hovedsetet."
    },
    {
        "tag": "p",
        "class": "avsnitt",
        "html": "§ 33 femte ledd første punktum skal lyde:",
        "text": "§ 33 femte ledd første punktum skal lyde:"
    },
    {
        "tag": "p",
        "class": "avsnitt",
        "html": "Årsoppgjøret og revisjonsberetningen med kontrollkomiteens uttalelse og melding, jf. <a data-id=\"lov/1961-05-24-1/§13\" class=\" reference\" href=\"/lov/1961-05-24-1/%C2%A713\">§ 13</a> syvende ledd, skal innen 8 dager før det forstanderskapsmøtet som behandler årsregnskapet, være sendt samtlige forstandere.",
        "text": "Årsoppgjøret og revisjonsberetningen med kontrollkomiteens uttalelse og melding, jf. § 13 syvende ledd, skal innen 8 dager før det forstanderskapsmøtet som behandler årsregnskapet, være sendt samtlige forstandere."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§38\" class=\" reference\" href=\"/lov/1961-05-24-1/%C2%A738\">§ 38</a> femte ledd skal lyde:",
        "text": "§ 38 femte ledd skal lyde:"
    },
    {
        "tag": "p",
        "class": "avsnitt",
        "html": "Forhold som revisor har påpekt overfor sparebankens styre eller administrerende direktør, skal innføres i en protokoll eller uttrykkes skriftlig på annen måte. Sparebanken skal oppbevare protokollen eller dokumentet på betryggende måte.",
        "text": "Forhold som revisor har påpekt overfor sparebankens styre eller administrerende direktør, skal innføres i en protokoll eller uttrykkes skriftlig på annen måte. Sparebanken skal oppbevare protokollen eller dokumentet på betryggende måte."
    },
    {
        "tag": "p",
        "class": "avsnitt",
        "html": "§ 42 annet ledd skal lyde:",
        "text": "§ 42 annet ledd skal lyde:"
    },
    {
        "tag": "p",
        "class": "avsnitt",
        "html": "Bankinspeksjonen kan gi fondet fullmakt til å treffe vedtak som nevnt i <a data-id=\"lov/1961-05-24-1/§11\" class=\" reference\" href=\"/lov/1961-05-24-1/%C2%A711\">§ 11</a> første ledd bokstav b, <a data-id=\"lov/1961-05-24-1/§24\" class=\" reference\" href=\"/lov/1961-05-24-1/%C2%A724\">§ 24</a> tredje ledd punkt 3 og fjerde ledd, <a data-id=\"lov/1961-05-24-1/§28\" class=\" reference\" href=\"/lov/1961-05-24-1/%C2%A728\">§ 28</a> tredje ledd, § 29 annet ledd, § 31 sjette ledd, § 32 første ledd, <a data-id=\"lov/1961-05-24-1/§35\" class=\" reference\" href=\"/lov/1961-05-24-1/%C2%A735\">§ 35</a> tredje ledd og <a data-id=\"lov/1961-05-24-1/§47\" class=\" reference\" href=\"/lov/1961-05-24-1/%C2%A747\">§ 47</a> tredje ledd første punktum.",
        "text": "Bankinspeksjonen kan gi fondet fullmakt til å treffe vedtak som nevnt i § 11 første ledd bokstav b, § 24 tredje ledd punkt 3 og fjerde ledd, § 28 tredje ledd, § 29 annet ledd, § 31 sjette ledd, § 32 første ledd, § 35 tredje ledd og § 47 tredje ledd første punktum."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I <a data-id=\"lov/1961-05-24-2\" class=\" reference\" href=\"/lov/1961-05-24-2\">lov 24. mai 1961 nr. 2</a> om forretningsbanker gjøres følgende endringer:",
        "text": "I lov 24. mai 1961 nr. 2 om forretningsbanker gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-2/§13\" class=\" reference\" href=\"/lov/1961-05-24-2/%C2%A713\">§ 13</a> første ledd nytt annet punktum skal lyde:",
        "text": "§ 13 første ledd nytt annet punktum skal lyde:"
    },
    {
        "tag": "p",
        "class": "avsnitt",
        "html": "Kontrollkomiteen velger selv sin formann og nestformann hvis ikke vedtektene legger denne myndighet til representantskapet.",
        "text": "Kontrollkomiteen velger selv sin formann og nestformann hvis ikke vedtektene legger denne myndighet til representantskapet."
    },
    {
        "tag": "p",
        "class": "avsnitt",
        "html": "Nåværende annet punktum blir tredje punktum osv.",
        "text": "Nåværende annet punktum blir tredje punktum osv."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-2/§23\" class=\" reference\" href=\"/lov/1961-05-24-2/%C2%A723\">§ 23</a> fjerde ledd skal lyde:",
        "text": "§ 23 fjerde ledd skal lyde:"
    },
    {
        "tag": "p",
        "class": "avsnitt",
        "html": "Grensen gjelder heller ikke for kreditter for så vidt de er sikret ved pant i bankinnskudd, stats- eller statsgaranterte obligasjoner, andre ihendehaverobligasjoner for inntil 80 pst. av notert kjøpekurs på innenlands børs, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom innenfor 60 pst. av forsvarlig lånetakst, eller i skip eller motorvogner og anleggsmaskiner, landbruksløsøre og fiskeriredskap pantsatt etter <a data-id=\"lov/1980-02-08-2/§3-8\" class=\" reference\" href=\"/lov/1980-02-08-2/%C2%A73-8\">pantelovens §§ 3-8</a> til <a data-id=\"lov/1980-02-08-2/§3-10\" class=\" reference\" href=\"/lov/1980-02-08-2/%C2%A73-10\">3-10</a> innenfor halv omsetningsverdi. Ved forskrifter gitt av Kongen kan også unntas kreditt som er sikret ved bankgaranti.",
        "text": "Grensen gjelder heller ikke for kreditter for så vidt de er sikret ved pant i bankinnskudd, stats- eller statsgaranterte obligasjoner, andre ihendehaverobligasjoner for inntil 80 pst. av notert kjøpekurs på innenlands børs, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom innenfor 60 pst. av forsvarlig lånetakst, eller i skip eller motorvogner og anleggsmaskiner, landbruksløsøre og fiskeriredskap pantsatt etter pantelovens §§ 3-8 til 3-10 innenfor halv omsetningsverdi. Ved forskrifter gitt av Kongen kan også unntas kreditt som er sikret ved bankgaranti."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-2/§25\" class=\" reference\" href=\"/lov/1961-05-24-2/%C2%A725\">§ 25</a> første og fjerde ledd skal lyde:",
        "text": "§ 25 første og fjerde ledd skal lyde:"
    },
    {
        "tag": "p",
        "class": "avsnitt",
        "html": "En forretningsbank kan ikke gi lån til eller stille garanti for representantskapets formann eller medlem av styret, kontrollkomiteen eller revisjonen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, skip eller motorvogner og anleggsmaskiner, landbruksløsøre og fiskeriredskap pantsatt etter <a data-id=\"lov/1980-02-08-2/§3-8\" class=\" reference\" href=\"/lov/1980-02-08-2/%C2%A73-8\">pantelovens §§ 3-8</a> til <a data-id=\"lov/1980-02-08-2/§3-10\" class=\" reference\" href=\"/lov/1980-02-08-2/%C2%A73-10\">3-10</a> innenfor halv omsetningsverdi. Den tilbudte sikkerhet må godkjennes som fullt betryggende av kontrollkomiteen. For tjenestemenn i banken, unntatt administrerende direktør, kan også annen sikkerhet enn nevnt i første punktum godtas når låntakeren skal bruke lånet til å skaffe seg bolig.",
        "text": "En forretningsbank kan ikke gi lån til eller stille garanti for representantskapets formann eller medlem av styret, kontrollkomiteen eller revisjonen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, skip eller motorvogner og anleggsmaskiner, landbruksløsøre og fiskeriredskap pantsatt etter pantelovens §§ 3-8 til 3-10 innenfor halv omsetningsverdi. Den tilbudte sikkerhet må godkjennes som fullt betryggende av kontrollkomiteen. For tjenestemenn i banken, unntatt administrerende direktør, kan også annen sikkerhet enn nevnt i første punktum godtas når låntakeren skal bruke lånet til å skaffe seg bolig."
    },
    {
        "tag": "p",
        "class": "avsnitt",
        "html": "Bestemmelsene i denne paragraf gjelder ikke for rene vareveksler eller for lån ytet før vedkommende ble valgt eller ansatt i stilling som nevnt. De gjelder heller ikke for valgt medlem av lokalt styre for avdeling eller filial og kontrollkomité når lån, garanti, endossement eller annen kausjon behandles som engasjement ved hovedsetet.",
        "text": "Bestemmelsene i denne paragraf gjelder ikke for rene vareveksler eller for lån ytet før vedkommende ble valgt eller ansatt i stilling som nevnt. De gjelder heller ikke for valgt medlem av lokalt styre for avdeling eller filial og kontrollkomité når lån, garanti, endossement eller annen kausjon behandles som engasjement ved hovedsetet."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "I lov nr. 8 av 18. august 1911 om skatt av formue og inntekt skal følgende bestemmelser lyde:",
        "text": "I lov nr. 8 av 18. august 1911 om skatt av formue og inntekt skal følgende bestemmelser lyde:"
    },
    {
        "tag": "p",
        "class": "avsnitt",
        "html": "§ 18 nytt niende ledd:",
        "text": "§ 18 nytt niende ledd:"
    },
    {
        "tag": "p",
        "class": "avsnitt",
        "html": "Den skatt som ilignes en sparebank, fordeles mellom de kommuner hvor banken har ekspedisjonskontorer på grunnlag av kundeinnskudd fra personer bosatt i og fra andre kunder med kontor i disse kommuner. Oppstår uenighet om fordelingen, fastsettes denne av departementet.",
        "text": "Den skatt som ilignes en sparebank, fordeles mellom de kommuner hvor banken har ekspedisjonskontorer på grunnlag av kundeinnskudd fra personer bosatt i og fra andre kunder med kontor i disse kommuner. Oppstår uenighet om fordelingen, fastsettes denne av departementet."
    },
    {
        "tag": "p",
        "class": "avsnitt",
        "html": "§ 26 u:",
        "text": "§ 26 u:"
    },
    {
        "tag": "p",
        "class": "avsnitt",
        "html": "Foreninger av låntakere (kredittforeninger, hypotekforeninger) og selveiende finansieringsforetak, likevel ikke sparebanker.",
        "text": "Foreninger av låntakere (kredittforeninger, hypotekforeninger) og selveiende finansieringsforetak, likevel ikke sparebanker."
    },
    {
        "tag": "p",
        "class": "avsnitt",
        "html": "§ 44 første ledd l:",
        "text": "§ 44 første ledd l:"
    },
    {
        "tag": "p",
        "class": "avsnitt",
        "html": "Beløp som forretningsbanker innbetaler til Forretningsbankenes sikringsfond i henhold til lov om forretningsbanker av 24. mai 1961 § 28 første ledd, samt beløp som sparebanker innbetaler til Sparebankenes sikringsfond i henhold til lov om sparebanker av 24. mai 1961 § 44 første ledd.",
        "text": "Beløp som forretningsbanker innbetaler til Forretningsbankenes sikringsfond i henhold til lov om forretningsbanker av 24. mai 1961 § 28 første ledd, samt beløp som sparebanker innbetaler til Sparebankenes sikringsfond i henhold til lov om sparebanker av 24. mai 1961 § 44 første ledd."
    },
    {
        "tag": "p",
        "class": "avsnitt",
        "html": "§ 72 annet ledd:",
        "text": "§ 72 annet ledd:"
    },
    {
        "tag": "p",
        "class": "avsnitt",
        "html": "For sparebanker og gjensidige forsikringsselskaper skal den kommunale formuesskatt ikke beregnes etter høyere sats enn den sats som skal legges til grunn ved beregningen av aksjeselskapers formuesskatt til staten for vedkommende år.",
        "text": "For sparebanker og gjensidige forsikringsselskaper skal den kommunale formuesskatt ikke beregnes etter høyere sats enn den sats som skal legges til grunn ved beregningen av aksjeselskapers formuesskatt til staten for vedkommende år."
    },
    {
        "tag": "p",
        "class": "avsnitt",
        "html": "§ 82 nytt syvende ledd:",
        "text": "§ 82 nytt syvende ledd:"
    },
    {
        "tag": "p",
        "class": "avsnitt",
        "html": "Ligningsnemnda i den kommune hvor en sparebank har sitt hovedkontor, beregner kommuneskatt av bankens samlede formue og inntekt og fordeler skatten på de respektive kommuner i samsvar med bestemmelsen i § 18 tiende ledd. Melding om fordelingen sendes ligningskontoret i vedkommende kommune.",
        "text": "Ligningsnemnda i den kommune hvor en sparebank har sitt hovedkontor, beregner kommuneskatt av bankens samlede formue og inntekt og fordeler skatten på de respektive kommuner i samsvar med bestemmelsen i § 18 tiende ledd. Melding om fordelingen sendes ligningskontoret i vedkommende kommune."
    },
    {
        "tag": "p",
        "class": "avsnitt",
        "html": "§ 82 åttende ledd skal lyde:",
        "text": "§ 82 åttende ledd skal lyde:"
    },
    {
        "tag": "p",
        "class": "avsnitt",
        "html": "De meldinger om ansettelser, eventuelt fordeling, som omhandles i denne paragrafs tredje til syvende ledd, kan gis på grunnlag av ligningssjefens forslag til ansettelser, fordeling m.v. Dersom ligningsnemdas ansettelser m.v. avviker fra de foreslåtte, blir ny melding å sende snarest mulig.",
        "text": "De meldinger om ansettelser, eventuelt fordeling, som omhandles i denne paragrafs tredje til syvende ledd, kan gis på grunnlag av ligningssjefens forslag til ansettelser, fordeling m.v. Dersom ligningsnemdas ansettelser m.v. avviker fra de foreslåtte, blir ny melding å sende snarest mulig."
    },
    {
        "tag": "h2",
        "class": "",
        "html": "IV",
        "text": "IV"
    },
    {
        "tag": "p",
        "class": "avsnitt",
        "html": "Endringer i andre lover:",
        "text": "Endringer i andre lover:"
    },
    {
        "tag": "p",
        "class": "avsnitt",
        "html": "1) <em class=\" \"><a data-id=\"lov/1969-06-19-71\" class=\" reference\" href=\"/lov/1969-06-19-71\">Lov 19. juni 1969 nr. 71</a> om særregler for skattlegging av aksjeselskaper og aksjonærer.</em>",
        "text": "1) Lov 19. juni 1969 nr. 71 om særregler for skattlegging av aksjeselskaper og aksjonærer."
    },
    {
        "tag": "p",
        "class": "avsnitt",
        "html": "§ 8 A første ledd skal lyde:",
        "text": "§ 8 A første ledd skal lyde:"
    },
    {
        "tag": "p",
        "class": "avsnitt",
        "html": "Selskaper som nevnt i § 7, samt sparebanker, kan kreve fradrag ved inntektsligningen for avsetning til konsolideringsfond. Fradrag kan kreves med inntil 16 pst av nettoinntekten ved kommuneligningen før fradrag etter denne bestemmelse og lov nr. 72 av 19. juni 1969. Når selskapet/banken har inntekt i flere kommuner, skal avsetningen fordeles i forhold til nettoinntekten i hver kommune.",
        "text": "Selskaper som nevnt i § 7, samt sparebanker, kan kreve fradrag ved inntektsligningen for avsetning til konsolideringsfond. Fradrag kan kreves med inntil 16 pst av nettoinntekten ved kommuneligningen før fradrag etter denne bestemmelse og lov nr. 72 av 19. juni 1969. Når selskapet/banken har inntekt i flere kommuner, skal avsetningen fordeles i forhold til nettoinntekten i hver kommune."
    },
    {
        "tag": "p",
        "class": "avsnitt",
        "html": "§ 9 annet ledd nytt siste punktum skal lyde:",
        "text": "§ 9 annet ledd nytt siste punktum skal lyde:"
    },
    {
        "tag": "p",
        "class": "avsnitt",
        "html": "§ 8 A i denne lov gjelder likevel også for sparebanker.",
        "text": "§ 8 A i denne lov gjelder likevel også for sparebanker."
    },
    {
        "tag": "p",
        "class": "avsnitt",
        "html": "2) <em class=\" \"><a data-id=\"lov/1952-11-21-2\" class=\" reference\" href=\"/lov/1952-11-21-2\">Lov 21. november 1952 nr. 2</a> om betaling og innkreving av skatt</em>",
        "text": "2) Lov 21. november 1952 nr. 2 om betaling og innkreving av skatt"
    },
    {
        "tag": "p",
        "class": "avsnitt",
        "html": "§ 2 b skal lyde:",
        "text": "§ 2 b skal lyde:"
    },
    {
        "tag": "p",
        "class": "avsnitt",
        "html": "Sparebanker.",
        "text": "Sparebanker."
    },
    {
        "tag": "p",
        "class": "avsnitt",
        "html": "3) <em class=\" \"><a data-id=\"lov/1965-06-25-2\" class=\" reference\" href=\"/lov/1965-06-25-2\">Lov 25. juni 1965 nr. 2</a> om adgang til regulering av penge- og kredittforholdene.</em>",
        "text": "3) Lov 25. juni 1965 nr. 2 om adgang til regulering av penge- og kredittforholdene."
    },
    {
        "tag": "p",
        "class": "avsnitt",
        "html": "§ 17 første ledd skal lyde:",
        "text": "§ 17 første ledd skal lyde:"
    },
    {
        "tag": "p",
        "class": "avsnitt",
        "html": "Er likviditetsreserven, valutareserven eller tilleggsreserven lavere enn påbudt med hjemmel i §§ 4-8, eller er beholdningen av obligasjoner, eventuelt summen av beholdningene av obligasjoner og aksjer i norske aksjeselskaper, lavere enn påbudt med hjemmel i § 9, eller er utlånene eller garantiene større enn fastsatt med hjemmel i § 12, skal vedkommende betale renter til statskassen etter forskrifter som er fastsatt av Kongen. Rentebeløpet kan inndrives ved utpanting.",
        "text": "Er likviditetsreserven, valutareserven eller tilleggsreserven lavere enn påbudt med hjemmel i §§ 4-8, eller er beholdningen av obligasjoner, eventuelt summen av beholdningene av obligasjoner og aksjer i norske aksjeselskaper, lavere enn påbudt med hjemmel i § 9, eller er utlånene eller garantiene større enn fastsatt med hjemmel i § 12, skal vedkommende betale renter til statskassen etter forskrifter som er fastsatt av Kongen. Rentebeløpet kan inndrives ved utpanting."
    },
    {
        "tag": "h2",
        "class": "",
        "html": "V",
        "text": "V"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1)\t</td><td class=\" morTableVerticalAlignTop morTableAlignLeft\">Endringene i sparebankloven trer i kraft straks.</td></tr>",
        "text": "1)\tEndringene i sparebankloven trer i kraft straks."
    },
    {
        "tag": "p",
        "class": "avsnitt",
        "html": "Departementet kan gi nærmere regler om gjennomføringen av lovendringene.",
        "text": "Departementet kan gi nærmere regler om gjennomføringen av lovendringene."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1/§5\" class=\" reference\" href=\"/lov/1961-05-24-1/%C2%A75\">Sparebankloven § 5</a> skal ikke være til hinder for at nødvendige vedtektsendringer etter denne lov kan gjennomføres uten at forslag om dette er fremsatt i et tidligere forstanderskapsmøte.",
        "text": "Sparebankloven § 5 skal ikke være til hinder for at nødvendige vedtektsendringer etter denne lov kan gjennomføres uten at forslag om dette er fremsatt i et tidligere forstanderskapsmøte."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2)\t</td><td class=\" morTableVerticalAlignTop morTableAlignLeft\">Endringene i forretningsbankloven trer i kraft straks.</td></tr>",
        "text": "2)\tEndringene i forretningsbankloven trer i kraft straks."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3)\t</td><td class=\" morTableVerticalAlignTop morTableAlignLeft\">Endringene i skatteloven trer i kraft fra og med inntektsåret 1983.</td></tr>",
        "text": "3)\tEndringene i skatteloven trer i kraft fra og med inntektsåret 1983."
    },
    {
        "tag": "p",
        "class": "avsnitt",
        "html": "Ved gjennomføringen av skatteplikt nyttes bokførte verdier pr. 31. desember 1982 som åpningsstatus. Ved gevinstberegningen for så vidt angår avhendelser i tidsrommet 1983-85 sees bort fra avskrivninger for 1976-82. Etter dette tidspunkt 1egges de bokførte verdier til grunn også ved avhendelser og gevinstberegninger etter skatteloven.",
        "text": "Ved gjennomføringen av skatteplikt nyttes bokførte verdier pr. 31. desember 1982 som åpningsstatus. Ved gevinstberegningen for så vidt angår avhendelser i tidsrommet 1983-85 sees bort fra avskrivninger for 1976-82. Etter dette tidspunkt 1egges de bokførte verdier til grunn også ved avhendelser og gevinstberegninger etter skatteloven."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4)\t</td><td class=\" morTableVerticalAlignTop morTableAlignLeft\">Endringene i aksjeskatteloven § 8 A og § 9 trer i kraft fra og med inntektsåret 1983.</td></tr>",
        "text": "4)\tEndringene i aksjeskatteloven § 8 A og § 9 trer i kraft fra og med inntektsåret 1983."
    },
    {
        "tag": "p",
        "class": "avsnitt",
        "html": "Endringen i skattebetalingsloven § 2 b trer i kraft med virkning fra 1. januar 1983.",
        "text": "Endringen i skattebetalingsloven § 2 b trer i kraft med virkning fra 1. januar 1983."
    },
    {
        "tag": "p",
        "class": "avsnitt",
        "html": "Endringen i penge- og kredittloven § 17 første ledd trer i kraft straks.",
        "text": "Endringen i penge- og kredittloven § 17 første ledd trer i kraft straks."
    },
    {
        "tag": "h2",
        "class": "",
        "html": "Rettelse.",
        "text": "Rettelse."
    },
    {
        "tag": "p",
        "class": "avsnitt",
        "html": "<strong class=\" \">Publisert:</strong> Avd I 1983 Nr. 11 (Rettelse)",
        "text": "Publisert: Avd I 1983 Nr. 11 (Rettelse)"
    },
    {
        "tag": "p",
        "class": "avsnitt",
        "html": "Det som er rettet er satt i kursiv.",
        "text": "Det som er rettet er satt i kursiv."
    },
    {
        "tag": "p",
        "class": "avsnitt",
        "html": "Nr. 9 s. 319 (i <a data-id=\"lov/1983-04-15-19\" class=\" reference\" href=\"/lov/1983-04-15-19\">Lov av 15. april 1983 nr. 19</a> om endringer i <a data-id=\"lov/1961-05-24-1\" class=\" reference\" href=\"/lov/1961-05-24-1\">lov 24. mai 1961 nr. 1</a> om sparebanker, <a data-id=\"lov/1961-05-24-2\" class=\" reference\" href=\"/lov/1961-05-24-2\">lov 24. mai 1961 nr. 2</a> om forretningsbanker, <a data-id=\"lov/1911-08-18-8\" class=\" reference\" href=\"/lov/1911-08-18-8\">lov 18. august 1911 nr. 8</a> om skatt på formue og inntekt, <a data-id=\"lov/1969-06-19-71\" class=\" reference\" href=\"/lov/1969-06-19-71\">lov 19. juni 1969 nr. 71</a> om særregler for skattlegging av aksjeselskaper og aksjonærer, <a data-id=\"lov/1952-11-21-2\" class=\" reference\" href=\"/lov/1952-11-21-2\">lov 21. november 1952 nr. 2</a> om betaling og innkreving av skatt og <a data-id=\"lov/1965-06-25-2\" class=\" reference\" href=\"/lov/1965-06-25-2\">lov 25. juni 1965 nr. 2</a> om adgang til regulering av penge- og kredittforholdene).",
        "text": "Nr. 9 s. 319 (i Lov av 15. april 1983 nr. 19 om endringer i lov 24. mai 1961 nr. 1 om sparebanker, lov 24. mai 1961 nr. 2 om forretningsbanker, lov 18. august 1911 nr. 8 om skatt på formue og inntekt, lov 19. juni 1969 nr. 71 om særregler for skattlegging av aksjeselskaper og aksjonærer, lov 21. november 1952 nr. 2 om betaling og innkreving av skatt og lov 25. juni 1965 nr. 2 om adgang til regulering av penge- og kredittforholdene)."
    },
    {
        "tag": "p",
        "class": "avsnitt",
        "html": "V 3), annet ledd, første punktum skal rettes til:",
        "text": "V 3), annet ledd, første punktum skal rettes til:"
    },
    {
        "tag": "p",
        "class": "avsnitt",
        "html": "Ved <em class=\" \">gjeninnføringen</em> av skatteplikt nyttes bokførte verdier pr. 31. desember 1982 som åpningsstatus.",
        "text": "Ved gjeninnføringen av skatteplikt nyttes bokførte verdier pr. 31. desember 1982 som åpningsstatus."
    },
    {
        "tag": "h2",
        "class": "",
        "html": "Rettelse",
        "text": "Rettelse"
    },
    {
        "tag": "p",
        "class": "avsnitt",
        "html": "<strong class=\" \">Publisert:</strong> Avd I 1983 Nr. 14 (Rettelse)",
        "text": "Publisert: Avd I 1983 Nr. 14 (Rettelse)"
    },
    {
        "tag": "p",
        "class": "avsnitt",
        "html": "Det som er rettet er satt i kursiv.",
        "text": "Det som er rettet er satt i kursiv."
    },
    {
        "tag": "p",
        "class": "avsnitt",
        "html": "Nr. 9, s. 318 (i <a data-id=\"lov/1983-04-15-19\" class=\" reference\" href=\"/lov/1983-04-15-19\">Lov av 15. april 1983 nr. 19</a> om endr. i <a data-id=\"lov/1961-05-24-1\" class=\" reference\" href=\"/lov/1961-05-24-1\">lov 24. mai 1961 nr. 1</a> om sparebanker m.v.)",
        "text": "Nr. 9, s. 318 (i Lov av 15. april 1983 nr. 19 om endr. i lov 24. mai 1961 nr. 1 om sparebanker m.v.)"
    },
    {
        "tag": "p",
        "class": "avsnitt",
        "html": "Under romertall III i lov om skatt av formue og inntekt, skal § 82 nytt syvende ledd rettes til:",
        "text": "Under romertall III i lov om skatt av formue og inntekt, skal § 82 nytt syvende ledd rettes til:"
    },
    {
        "tag": "p",
        "class": "avsnitt",
        "html": "Ligningsnemnda i den kommune hvor en sparebank har sitt hovedkontor, beregner kommuneskatt av bankens samlede formue og inntekt og fordeler skatten på de respektive kommuner i samsvar med bestemmelsen i § 18 <em class=\" \">niende ledd.</em> Melding om fordelingen sendes ligningskontoret i vedkommende kommune.",
        "text": "Ligningsnemnda i den kommune hvor en sparebank har sitt hovedkontor, beregner kommuneskatt av bankens samlede formue og inntekt og fordeler skatten på de respektive kommuner i samsvar med bestemmelsen i § 18 niende ledd. Melding om fordelingen sendes ligningskontoret i vedkommende kommune."
    }
]