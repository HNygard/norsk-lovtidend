[
    {
        "tag": "p",
        "class": "marg",
        "html": "Ot.prp.nr.35 (1982–1983), Innst.O.nr.45 (1982–1983) og Besl.O.nr.48 (1982–1983). Odels- og lagtingsvedtak hhv. 3. og 10. mars 1983. Fremmet av Finans- og tolldepartementet.",
        "text": "Ot.prp.nr.35 (1982–1983), Innst.O.nr.45 (1982–1983) og Besl.O.nr.48 (1982–1983). Odels- og lagtingsvedtak hhv. 3. og 10. mars 1983. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1956-12-07-1\" class=\" reference\" href=\"/lov/1956-12-07-1\">lov 7. desember 1956 nr. 1</a> om offentlig tilsyn med banker og andre kredittinstitusjoner (Bankinspeksjonen) skal <a data-id=\"lov/1956-12-07-1/§9\" class=\" reference\" href=\"/lov/1956-12-07-1/%C2%A79\">§ 9</a> første ledd lyde:",
        "text": "I lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen) skal § 9 første ledd lyde:"
    },
    {
        "tag": "p",
        "class": "avsnitt",
        "html": "Utgiftene ved inspeksjonen og den i <a data-id=\"lov/1956-12-07-1/§6\" class=\" reference\" href=\"/lov/1956-12-07-1/%C2%A76\">§ 6</a> nevnte ankenevnd skal utliknes på de institusjoner som i henhold til <a data-id=\"lov/1956-12-07-1/§1\" class=\" reference\" href=\"/lov/1956-12-07-1/%C2%A71\">§ 1</a> eller annen særskilt lovhjemmel er under inspeksjonens tilsyn ved begynnelsen av budsjettåret. Utgiftene fordeles på de ulike grupper av institusjoner etter omfanget av tilsynsarbeidet. Fordelingen innen de gruppene som er nevnt i <a data-id=\"lov/1956-12-07-1/§1\" class=\" reference\" href=\"/lov/1956-12-07-1/%C2%A71\">§ 1</a> nr. 1, 2, 3, 4 og 6 skjer på grunnlag av størrelsen av institusjonenes forvaltningskapital ved begynnelsen av året, likevel slik at departementet for hvert år fastsetter et minste og et høyeste beløp som kan utliknes på den enkelte institusjon innen hver gruppe. Fordelingen innen den gruppen som omfattes av <a data-id=\"lov/1956-12-07-1/§1\" class=\" reference\" href=\"/lov/1956-12-07-1/%C2%A71\">§ 1</a> nr. 5 skjer etter regler som fastsettes av departementet. For gruppe 8 fastsetter departementet et beløp særskilt. Når tilsynet følger av annen særskilt lovhjemmel, skjer fordelingen innen den enkelte gruppe etter regler som fastsettes av departementet. Utlikningen skal utføres av inspeksjonen, men skal godkjennes av departementet.",
        "text": "Utgiftene ved inspeksjonen og den i § 6 nevnte ankenevnd skal utliknes på de institusjoner som i henhold til § 1 eller annen særskilt lovhjemmel er under inspeksjonens tilsyn ved begynnelsen av budsjettåret. Utgiftene fordeles på de ulike grupper av institusjoner etter omfanget av tilsynsarbeidet. Fordelingen innen de gruppene som er nevnt i § 1 nr. 1, 2, 3, 4 og 6 skjer på grunnlag av størrelsen av institusjonenes forvaltningskapital ved begynnelsen av året, likevel slik at departementet for hvert år fastsetter et minste og et høyeste beløp som kan utliknes på den enkelte institusjon innen hver gruppe. Fordelingen innen den gruppen som omfattes av § 1 nr. 5 skjer etter regler som fastsettes av departementet. For gruppe 8 fastsetter departementet et beløp særskilt. Når tilsynet følger av annen særskilt lovhjemmel, skjer fordelingen innen den enkelte gruppe etter regler som fastsettes av departementet. Utlikningen skal utføres av inspeksjonen, men skal godkjennes av departementet."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft straks og gis virkning fra og med budsjettåret 1983.",
        "text": "Loven trer i kraft straks og gis virkning fra og med budsjettåret 1983."
    }
]