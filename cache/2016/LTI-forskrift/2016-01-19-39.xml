<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-01-19-39" type="lt" url="https://lovdata.no/lovtidend/forskrift/2016-01-19-39">
  <metadata>
    <type>lt</type>
    <base>LT</base>
    <id>LT/lt/2016-01-19-39</id>
    <dato>19.01.2016 nr. 39</dato>
    <dato type="iso">2016-01-19</dato>
    <publisert>I 2016 hefte 1 s 196</publisert>
    <ikraft>19.01.2016</ikraft>
    <ikraft type="iso">2016-01-19</ikraft>
    <departement>Landbruks- og matdepartementet</departement>
    <etat/>
    <gjelder>Norge</gjelder>
    <hjemmel><ref id="for-2002-07-05-698-§15">F05.07.2002 nr. 698 § 15</ref>, <ref id="lov-2003-12-19-124-§30">L19.12.2003 nr. 124 § 30</ref>, <ref id="for-2003-12-19">F19.12.2003 nr.</ref>1790</hjemmel>
    <rettet/>
    <journalnummer>2016-0052</journalnummer>
  </metadata>
  <tekst>
    <korttittel>Forskrift om beskyttelse av Skjørost fra Røros-traktene</korttittel>
    <korttittel>3 Forskrift om beskyttelse av Skjørost fra Røros-traktene som geografisk betegnelse (Nr. 39)</korttittel>
    <tittel>Forskrift om beskyttelse av Skjørost fra Røros-traktene som geografisk betegnelse</tittel>
    <marg niv="1" id="/marg/1"><b>Hjemmel:</b> Fastsatt av Mattilsynet 19. januar 2016 med hjemmel i forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15, jf. lov 19. desember 2003 nr. 124 om matproduksjon og mattrygghet mv. (matloven) § 30 og jf. delegeringsvedtak 19. desember 2003 nr. 1790.</marg>
    <paragraf id="/paragraf/1" url="https://lovdata.no/lovtidend/forskrift/2016-01-19-39/p1">
      <pverdi>§ 1.</pverdi>
      <ptittel>Beskyttet produktbetegnelse</ptittel>
      <ledd id="/paragraf/1/ledd/1">Skjørost fra Røros-traktene.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2016-01-19-39/p2">
      <pverdi>§ 2.</pverdi>
      <ptittel>Rettmessig bruker</ptittel>
      <ledd id="/paragraf/2/ledd/1">Rørosmeieriet AS.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2016-01-19-39/p3">
      <pverdi>§ 3.</pverdi>
      <ptittel>Vilkår for bruk av produktbetegnelsen</ptittel>
      <liste id="/paragraf/3/ledd/1/liste/1">
        <lverdi>1.</lverdi>
        <avsnitt id="/paragraf/3/ledd/1/liste/1/avsnitt/1">
          <i>Produktbeskrivelse</i>
        </avsnitt>
        <avsnitt id="/paragraf/3/ledd/1/liste/1/avsnitt/2">Skjørost fra Røros-traktene er en ferskost fremstilt av syrnet skummetmelk.</avsnitt>
        <avsnitt id="/paragraf/3/ledd/1/liste/1/avsnitt/3">Skjørost fra Røros-traktene skal være finkornet og ha en myk til halvfast konsistens, osten skal ha hvit farge og en ren og syrlig smak. Osten skal ha en fettprosent på ≤ 1 %, og et proteininnhold på ca. 21,5 %.</avsnitt>
      </liste>
      <liste id="/paragraf/3/ledd/1/liste/2">
        <lverdi>2.</lverdi>
        <avsnitt id="/paragraf/3/ledd/1/liste/2/avsnitt/1">
          <i>Geografisk område</i>
        </avsnitt>
        <avsnitt id="/paragraf/3/ledd/1/liste/2/avsnitt/2">Skjørost fra Røros-traktene skal være foredlet i Røros-traktene av melk produsert i fylkene Hedmark, Oppland, Sør-Trøndelag og Nord-Trøndelag. Røros-traktene omfatter kommunene Alvdal, Engerdal, Folldal, Os, Rendalen, Tolga og Tynset og området Atndalen i Hedmark fylke, og kommunene Holtålen, Røros, Tydal, og de tidligere kommunene Singsås og Budal i nåværende Midtre Gauldal kommune og deler av gamle Kvikne kommune i nåværende Rennebu kommune i Sør-Trøndelag fylke, jf. kart i vedlegg 2 med nærmere beskrivelse av Røros-traktene.</avsnitt>
      </liste>
      <liste id="/paragraf/3/ledd/1/liste/3">
        <lverdi>3.</lverdi>
        <avsnitt id="/paragraf/3/ledd/1/liste/3/avsnitt/1">
          <i>Produksjonsmetode</i>
          <marg niv="2" id="/paragraf/3/ledd/1/liste/3/avsnitt/1/marg/1">
            <i>Råvare</i>
          </marg>
        </avsnitt>
        <avsnitt id="/paragraf/3/ledd/1/liste/3/avsnitt/2">Til produksjon av Skjørost fra Røros-traktene skal det brukes skummetmelk.
<marg niv="2" id="/paragraf/3/ledd/1/liste/3/avsnitt/2/marg/1"><i>Ysting</i></marg></avsnitt>
        <avsnitt id="/paragraf/3/ledd/1/liste/3/avsnitt/3">Skummetmelka skal varmes opp til 25-30 °C, tilsettes starterkultur og skal deretter stå til syrning i 15-25 timer. Når ønsket koagelfasthet er oppnådd skal ostemassen skjæres før den varmes opp til 40-50 °C inntil ostekornene har blitt stabile. Deretter skal mysen siles fra, og ostekornene tas over i ostebakker som overføres til kjølerom for videre bearbeiding. Osten vendes og knas inntil rett konsistens, tørrhet og kornstørrelse er oppnådd og nødvendig avkjøling har funnet sted.
<marg niv="2" id="/paragraf/3/ledd/1/liste/3/avsnitt/3/marg/1"><i>Pakking</i></marg></avsnitt>
        <avsnitt id="/paragraf/3/ledd/1/liste/3/avsnitt/4">Skjørost fra Røros-traktene skal emballeres på produksjonsanlegget. Temperaturen ved pakking skal ikke overstige 15 °C.</avsnitt>
      </liste>
    </paragraf>
    <paragraf id="/paragraf/4" url="https://lovdata.no/lovtidend/forskrift/2016-01-19-39/p4">
      <pverdi>§ 4.</pverdi>
      <ptittel>Ikrafttredelse</ptittel>
      <ledd id="/paragraf/4/ledd/1">Forskriften trer i kraft straks.</ledd>
    </paragraf>
    <kapittel type="vedlegg" id="/vedlegg/1" url="https://lovdata.no/lovtidend/forskrift/2016-01-19-39/v1">
      <kverdi>Vedlegg 1:</kverdi>
      <ktittel>Beskrivelse av produktets tilknytning til det geografiske området</ktittel>
      <ledd id="/vedlegg/1/ledd/1">Navnet skjørost kommer mest trolig fra det norske ordet «skiøre» som betyr tykk sur melk og kommer av ordet «skiære» (dividere).</ledd>
      <ledd id="/vedlegg/1/ledd/2">Skjørost er sammen med gamalost og pultost en av de «ur-norske» surmelksostene, men i motsetning til de to andre er skjørosten en ferskost. Surmelksost betegner ost som er fremstilt av syrnet skummetmelk. Helt fram til midten av 1800-tallet var dette den mest vanlige metoden å produsere ost på i Norge. Skjørost har tradisjonelt blitt produsert i Røros-traktene.</ledd>
      <ledd id="/vedlegg/1/ledd/3">Skjørost er omtalt skriftlig så tidlig som i 1646. I boken Den Norske Dictionarium eller Glosebog (Christen Jensøn) omtales osten både som rørost, skjørost og surost. I tillegg beskrives de to vanlige metodene for å varme opp og lage surmelksost. I Røros Kopperverk sine proviantprotokoller finner man «Skiørost» nevnt helt tilbake til 1726. Fordi skjørosten er så proteinrik var den et viktig bidrag til kostholdet, bl.a. for fjellfolket som produserte kopper for kongen i Danmark. Navnet skjørost og de to ulike produksjonsmetodene er videre omtalt av biskop J.E. Gunnerus i 1774.</ledd>
      <ledd id="/vedlegg/1/ledd/4">Skjørost har en lang tradisjon som festmat i Røros-traktene, og serveres da ofte med rømme, flatbrød og spekemat. Skjørost ble tidligere laget på setrene og gårdene i Røros-traktene, men har siden 1960-tallet også blitt produsert på meieriene i området. I begynnelsen produserte meieriene skjørost på bestilling til større arrangementer som 17. mai og stevner i sommermånedene.</ledd>
      <ledd id="/vedlegg/1/ledd/5">Skjørost har et sterkt positivt omdømme i Røros-traktene som tradisjonsmat og festmat, også blant de yngre. De fleste liker skjørost godt, og osten er en viktig del av matkulturen i Røros-traktene.</ledd>
    </kapittel>
    <kapittel type="vedlegg" id="/vedlegg/2" url="https://lovdata.no/lovtidend/forskrift/2016-01-19-39/v2">
      <kverdi>Vedlegg 2:</kverdi>
      <ktittel>Røros-traktene <br/></ktittel>
      <marg niv="1" id="/vedlegg/2/marg/1">
        <img src="/ltavd1/filer/grafikk/sf-20160119-0039-01-01.jpg" alt="ikon"/>
      </marg>
      <ledd id="/vedlegg/2/ledd/1">Røros-traktene omfatter kommunene Alvdal, Engerdal, Folldal, Os, Rendalen, Tolga og Tynset og området Atndalen i Hedmark fylke, og kommunene Holtålen, Røros, Tydal, og de tidligere kommunene Singsås og Budal i nåværende Midtre Gauldal kommune og deler av gamle Kvikne kommune i nåværende Rennebu kommune i Sør-Trøndelag fylke.</ledd>
      <ledd id="/vedlegg/2/ledd/2">Atndalen avgrenses av fylkesgrensen mot Oppland fra Folldal, sør for Gamle Sollia kommune og sogn i Stor-Elvdal kommune, til Hirkjølen, linje sør for Atnosen og Neset, nord til Kvitskjeret og inn på Rendalen kommunegrense.</ledd>
      <ledd id="/vedlegg/2/ledd/3">Deler av gamle Kvikne kommune i nåværende Rennebu kommune avgrenses som området fra Tynset kommunegrense ved Sandfjellet, langs kommunegrensen mellom Rennebu og Midtre Gauldal nordover til Gruvhøgda og Risåsen, videre mot Andreashøa, Gråhøa, langs Jernåa og ut i Orkla ved Ulsberg, langs Orkla og Gisna sørover til Letom, langs kommunegrensa mellom Rennebu og Oppdal over Hotoa og sør til Tynset kommunegrense.</ledd>
    </kapittel>
  </tekst>
</dokument>
