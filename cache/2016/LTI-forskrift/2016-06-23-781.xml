<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-06-23-781" type="lt" url="https://lovdata.no/lovtidend/forskrift/2016-06-23-781">
  <metadata>
    <type>lt</type>
    <base>LT</base>
    <id>LT/lt/2016-06-23-781</id>
    <dato>23.06.2016 nr. 781</dato>
    <dato type="iso">2016-06-23</dato>
    <publisert>I 2016 hefte 9 s 1473</publisert>
    <ikraft>Dep. bestemmer</ikraft>
    <ikraft type="iso">Dep. bestemmer</ikraft>
    <departement>Arbeids- og sosialdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-06-17-62-§17-2">L17.06.2005 nr. 62 § 17-2</ref>, <ref id="lov-1967-02-10-§28">L10.02.1967 § 28</ref>,</hjemmel>
    <endrer type="ref">https://lovdata.no/for/2005-12-16-1569</endrer>
    <rettet/>
    <journalnummer>2016-0693</journalnummer>
  </metadata>
  <tekst>
    <korttittel>Endr. i forskrift om tvisteløsningsnemnd etter aml.</korttittel>
    <korttittel>4 Endr. i forskrift om tvisteløsningsnemnd etter arbeidsmiljøloven (Nr. 781)</korttittel>
    <tittel>Forskrift om endring i forskrift om tvisteløsningsnemnd etter arbeidsmiljøloven</tittel>
    <marg niv="1" id="/marg/1"><b>Hjemmel:</b> Fastsatt av Arbeids- og sosialdepartementet 23. juni 2016 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 17-2 fjerde ledd og lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd og forskrift 16. desember 2005 nr. 1569 om tvisteløsningsnemnd etter arbeidsmiljøloven § 7.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2016-06-23-781/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 16. desember 2005 nr. 1569 om tvisteløsningsnemnd etter arbeidsmiljøloven gjøres følgende endring:
<br/></ledd>
      <ledd id="/kapittel/i/ledd/2">§ 1 til § 5 skal lyde:</ledd>
      <ledd id="/kapittel/i/ledd/3">§ 1. <i>Tvisteløsningsnemndas oppnevning og organisering</i></ledd>
      <ledd id="/kapittel/i/ledd/4">(1) Kongen oppnevner tvisteløsningsnemnda. Nemnda skal ha én leder, to nestledere og seks ordinære faste medlemmer. For de seks ordinære medlemmene oppnevnes to varamedlemmer. Nemndas medlemmer har en funksjonstid på tre år.</ledd>
      <ledd id="/kapittel/i/ledd/5">(2) Tre av de seks ordinære medlemmene oppnevnes etter forslag fra arbeidstakersiden og tre etter forslag fra arbeidsgiversiden. På tilsvarende måte oppnevnes varamedlemmene, med én fra hver side. Forslagsrett i henhold til denne bestemmelsen har de organisasjoner som har innstillingsrett etter lov 27. januar 2012 nr. 9 om arbeidstvister § 39. Forslagsrett har også det departementet som statens lønnssaker hører under.</ledd>
      <ledd id="/kapittel/i/ledd/6">(3) Leder og nestledere skal ha juridisk embetseksamen og særlig innsikt i arbeidslivsspørsmål.</ledd>
      <ledd id="/kapittel/i/ledd/7">(4) Tvisteløsningsnemnda skal innen 1. mars avgi beretning til departementet om nemndas virksomhet det foregående året.</ledd>
      <ledd id="/kapittel/i/ledd/8">§ 2. <i>Tvisteløsningsnemndas sammensetning i den enkelte sak</i></ledd>
      <ledd id="/kapittel/i/ledd/9">(1) Nemnda skal i den enkelte sak ledes av nemndas leder eller en av nestlederne. For øvrig settes nemnda med ett fast medlem oppnevnt etter forslag fra arbeidstakersiden og ett fast medlem oppnevnt etter forslag fra arbeidsgiversiden. Dersom et av nemndas faste medlemmer av hensyn til sakens opplysning krever det, skal nemnda utvides med ytterligere to medlemmer med særlig kunnskap om den bransjen som er berørt i saken (bransjemedlemmer). I de tilfellene det oppnevnes bransjemedlemmer, sitter disse som medlemmer i nemnda på lik linje med de faste medlemmene, og ikke som representanter for partene i saken.</ledd>
      <ledd id="/kapittel/i/ledd/10">(2) Når det besluttes at det skal oppnevnes bransjemedlemmer, sørger den som leder saken for oppnevningen. Det ene bransjemedlemmet skal være fra arbeidstakersiden og det andre fra arbeidsgiversiden.</ledd>
      <ledd id="/kapittel/i/ledd/11">(3) Dersom både leder og begge nestledere er inhabile til å behandle en sak, oppnevner departementet setteleder til å behandle saken. På samme måte kan departementet oppnevne settemedlemmer dersom det for øvrig er nødvendig for å få behandlet saken.</ledd>
      <ledd id="/kapittel/i/ledd/12">§ 3. <i>Tvisteløsningsnemndas sekretariat</i></ledd>
      <ledd id="/kapittel/i/ledd/13">(1) Direktoratet for arbeidstilsynet er sekretariat for tvisteløsningsnemnda. Sekretariatet forbereder sakene og innkaller i samråd med nemndas leder eller nestleder til møte når det er nødvendig.</ledd>
      <ledd id="/kapittel/i/ledd/14">§ 4. <i>Frist for å fremme sak for tvisteløsningsnemnda</i></ledd>
      <ledd id="/kapittel/i/ledd/15">(1) Sak må reises for tvisteløsningsnemnda senest fire uker etter at arbeidsgivers skriftlige avslag er kommet frem til arbeidstaker. Fristen beregnes og avbrytes etter reglene i domstolloven kapittel 8.</ledd>
      <ledd id="/kapittel/i/ledd/16">(2) I utdanningspermisjonssaker kan sak fremmes senest fire uker etter utløpet av arbeidsgivers svarfrist etter arbeidsmiljøloven § 12-11 femte ledd dersom arbeidsgiver ikke har svart innen fristen.</ledd>
      <ledd id="/kapittel/i/ledd/17">(3) Sak om rett til delvis permisjon etter arbeidsmiljøloven § 12-6 tas til behandling selv om fireukersfristen er utløpt dersom fødsel eller omsorgsovertakelse medførte oversittelse av fristen. Saken må i så fall fremsettes snarest mulig etter fødselen eller omsorgsovertakelsen.</ledd>
      <ledd id="/kapittel/i/ledd/18">§ 5. <i>Tvisteløsningsnemndas behandling</i></ledd>
      <ledd id="/kapittel/i/ledd/19">(1) Sak skal fremmes skriftlig overfor tvisteløsningsnemnda av arbeidstaker eller arbeidsgiver.</ledd>
      <ledd id="/kapittel/i/ledd/20">(2) Dersom det er åpenbart at vilkårene for realitetsbehandling ikke er oppfylt, kan tvisteløsningsnemndas leder eller en av nestlederne alene avvise den. For øvrig behandler nemnda saken i møte på grunnlag av de skriftlige fremstillinger som partene har gitt og de dokumentbevis partene har fremlagt. Nemnda kan innkalle partene dersom den mener at det er nødvendig for sakens opplysning.</ledd>
      <ledd id="/kapittel/i/ledd/21">(3) Avgjørelse kan fattes etter sirkulasjon av saksdokumentene dersom møtebehandling åpenbart anses unødvendig eller volder særlige ulemper.</ledd>
      <ledd id="/kapittel/i/ledd/22">(4) Tvisteløsningsnemndas vedtak fattes med alminnelig flertall og skal begrunnes. Det skal føres protokoll.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2016-06-23-781/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft fra det tidspunkt departementet bestemmer.</ledd>
    </kapittel>
  </tekst>
</dokument>
