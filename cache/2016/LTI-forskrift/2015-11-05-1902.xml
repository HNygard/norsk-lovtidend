<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-11-05-1902" type="lt" url="https://lovdata.no/lovtidend/forskrift/2015-11-05-1902">
  <metadata>
    <type>lt</type>
    <base>LT</base>
    <id>LT/lt/2015-11-05-1902</id>
    <dato>05.11.2015 nr. 1902</dato>
    <dato type="iso">2015-11-05</dato>
    <publisert>I 2016 hefte 3 s 364</publisert>
    <ikraft>01.01.2016</ikraft>
    <ikraft type="iso">2016-01-01</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2003-12-12-1939</endrer>
    <rettet/>
    <journalnummer>2016-0190</journalnummer>
  </metadata>
  <tekst>
    <korttittel>Endr. i bestemmelser om økonomistyring i staten</korttittel>
    <korttittel>4 Endr. i bestemmelser om økonomistyring i staten (Nr. 1902)</korttittel>
    <tittel>Endringer i bestemmelser om økonomistyring i staten</tittel>
    <marg niv="1" id="/marg/1"><b>Hjemmel:</b> Fastsatt av Finansdepartementet 5. november 2015.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2015-11-05-1902/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I bestemmelser 12. desember 2003 nr. 1939 om økonomistyring i staten er det gjort en rekke endringer:
<br/>
<marg niv="1" id="/kapittel/i/ledd/1/marg/1">Under «Forord» tilføyes:</marg></ledd>
      <ledd id="/kapittel/i/ledd/2">Endringene fastsatt i 2015 gjelder særlig kapitlene 2, 3 og 4 i Bestemmelsene om økonomistyring i staten. Nye krav til vurdering av internrevisjon i statlige virksomheter er tatt inn i punkt 2.2. Krav om at virksomhetene skal føre regnskapet etter enten kontantprinsippet eller periodiseringsprinsippet iht. SRS er tatt inn i punkt 3.3.2. På bakgrunn av dette er det også gjort tilpasninger i punkt 3.4 Virksomhetens årsregnskap. I punkt 3.4 er det også gjort redigeringsmessige justeringer, blant annet ved at punktene 3.4.4-3.4.6 nå gir en mer samlet framstilling av spesielle tilpasninger for henholdsvis forvaltningsorganer med særskilte fullmakter, forvaltningsbedrifter og statlige fond. Det tidligere punkt 3.6 Statlige fond er nå lagt inn som underpunkt (3.6.4) til nytt punkt 3.6 Forvaltning av finansielle eiendeler og midler (tidligere punkt 3.7). Spesielle tilpasninger for blant annet årsregnskap og rapportering for statlige fond er lagt til egne punkt (3.4.6 og 3.5.6).</ledd>
      <ledd id="/kapittel/i/ledd/3">I bestemmelsene punkt 4.4 er det gjort tilpasninger som følge av endringer i bokføringsloven med tilhørende forskrifter, og som følge av innføringen av nettoføringsordningen for merverdiavgift i statsforvaltningen. Endringene omfatter særlig spesifikasjonskravene i punkt 4.4.3, men det er også gjort enkelte tilpasninger i terminologi og omtale. Punkt 4.4.9.3 om sikkerhetskopi og punkt 4.4.10.2 om oppbevaring av regnskapsmateriale er endret noe, med utgangspunkt i bokføringslovens regler. Kravet om 10 års generell oppbevaringsplikt av regnskapsmateriale er opprettholdt, men det gis adgang til å unnlate å oppbevare papirfakturaer fra før 1.1.2011.</ledd>
      <ledd id="/kapittel/i/ledd/4">I kap. 1, 5, 6, 7 og 8 er det bare gjort mindre justeringer. Det er generelt gjort enkelte presiseringer og språklige forbedringer.</ledd>
      <ledd id="/kapittel/i/ledd/5">Bestemmelser om økonomistyring i staten («bestemmelsene») trer i kraft 1. januar 2016.</ledd>
      <ledd id="/kapittel/i/ledd/6">Finansdepartementet, november 2015.
<br/>
<marg niv="1" id="/kapittel/i/ledd/6/marg/1">Bestemmelsene for øvrig under del I skal lyde:</marg></ledd>
      <ledd id="/kapittel/i/ledd/7">Kapitlene i bestemmelser om økonomistyring i staten («bestemmelsene») må leses i sammenheng, herunder med reglement for økonomistyring i staten («reglementet»).</ledd>
      <ledd id="/kapittel/i/ledd/8">Kapittel 1. Departementets styring av virksomheter</ledd>
      <ledd id="/kapittel/i/ledd/9">1.1. Innledning</ledd>
      <ledd id="/kapittel/i/ledd/10">Kapitlet omhandler departementets styring av underliggende virksomheter, herunder beskrivelse av departementets ansvar og styringsdialog med den enkelte virksomhet.</ledd>
      <ledd id="/kapittel/i/ledd/11">Bestemmelsene i kapitlet gjelder for styring av alle statlige forvaltningsorganer, herunder styring av forvaltningsorganer med særskilte fullmakter og forvaltningsbedrifter.</ledd>
      <ledd id="/kapittel/i/ledd/12">1.2. Myndighet og ansvar</ledd>
      <ledd id="/kapittel/i/ledd/13">Departementet har overordnet ansvar for at
<liste id="/kapittel/i/ledd/13/liste/a"><lverdi>a)</lverdi><avsnitt id="/kapittel/i/ledd/13/liste/a/avsnitt/1">virksomheten gjennomfører aktiviteter i tråd med Stortingets vedtak og forutsetninger og departementets fastsatte mål og prioriteringer</avsnitt></liste>
<liste id="/kapittel/i/ledd/13/liste/b"><lverdi>b)</lverdi><avsnitt id="/kapittel/i/ledd/13/liste/b/avsnitt/1">virksomheten bruker ressurser effektivt</avsnitt></liste>
<liste id="/kapittel/i/ledd/13/liste/c"><lverdi>c)</lverdi><avsnitt id="/kapittel/i/ledd/13/liste/c/avsnitt/1">styringsdialogen mellom departementet og virksomheten fungerer på en hensiktsmessig måte</avsnitt></liste>
<liste id="/kapittel/i/ledd/13/liste/d"><lverdi>d)</lverdi><avsnitt id="/kapittel/i/ledd/13/liste/d/avsnitt/1">virksomheten rapporterer relevant og pålitelig resultat- og regnskapsinformasjon</avsnitt></liste>
<liste id="/kapittel/i/ledd/13/liste/e"><lverdi>e)</lverdi><avsnitt id="/kapittel/i/ledd/13/liste/e/avsnitt/1">det gjennomføres kontroll med virksomheten og at virksomheten har forsvarlig internkontroll</avsnitt></liste>
<liste id="/kapittel/i/ledd/13/liste/f"><lverdi>f)</lverdi><avsnitt id="/kapittel/i/ledd/13/liste/f/avsnitt/1">evalueringer gjennomføres.</avsnitt></liste></ledd>
      <ledd id="/kapittel/i/ledd/14">Departementet skal sørge for at det foreligger instrukser som beskriver myndighet og ansvar mellom departementet og virksomheten, herunder de innbyrdes forhold mellom departementet, eventuelt styre og virksomhetslederen.</ledd>
      <ledd id="/kapittel/i/ledd/15">Departementet skal ha kompetanse samt interne systemer og rutiner slik at underliggende virksomheter kan følges opp på forsvarlig vis. Departementets systemer og rutiner skal være tilpasset risiko og vesentlighet.</ledd>
      <ledd id="/kapittel/i/ledd/16">1.3. Generelt om styringsdialogen</ledd>
      <ledd id="/kapittel/i/ledd/17">Departementet skal i samråd med virksomheten fastsette styringsdialogens form og innhold, herunder definere styringsdokumenter, møtefrekvens, rapporteringskrav med mer.</ledd>
      <ledd id="/kapittel/i/ledd/18">Styringsdialogen mellom departementet og virksomheten skal dokumenteres.</ledd>
      <ledd id="/kapittel/i/ledd/19">Departementet skal planlegge sin styring av virksomheten med både ettårig og flerårig perspektiv. Styring og oppfølging skal tilpasses virksomhetens egenart samt risiko og vesentlighet.</ledd>
      <ledd id="/kapittel/i/ledd/20">1.4. Tildelingsbrevet</ledd>
      <ledd id="/kapittel/i/ledd/21">Departementet skal følge opp Stortingets vedtak og forutsetninger i det årlige tildelingsbrevet til virksomheten.</ledd>
      <ledd id="/kapittel/i/ledd/22">Tildelingsbrevet skal blant annet inneholde
<liste id="/kapittel/i/ledd/22/liste/a"><lverdi>a)</lverdi><avsnitt id="/kapittel/i/ledd/22/liste/a/avsnitt/1">overordnede mål med angivelse av strategiske utfordringer og satsingsområder</avsnitt></liste>
<liste id="/kapittel/i/ledd/22/liste/b"><lverdi>b)</lverdi><avsnitt id="/kapittel/i/ledd/22/liste/b/avsnitt/1">styringsparametere for å kunne vurdere måloppnåelse og resultater, som skal være mest mulig stabile over tid</avsnitt></liste>
<liste id="/kapittel/i/ledd/22/liste/c"><lverdi>c)</lverdi><avsnitt id="/kapittel/i/ledd/22/liste/c/avsnitt/1">tildelt beløp fordelt på kapitler og poster og beløp som forutsettes inntjent</avsnitt></liste>
<liste id="/kapittel/i/ledd/22/liste/d"><lverdi>d)</lverdi><avsnitt id="/kapittel/i/ledd/22/liste/d/avsnitt/1">administrative fullmakter og budsjettmessige fullmakter i henhold til Stortingets vedtak og forutsetninger</avsnitt></liste>
<liste id="/kapittel/i/ledd/22/liste/e"><lverdi>e)</lverdi><avsnitt id="/kapittel/i/ledd/22/liste/e/avsnitt/1">krav til innholdet i årsrapporten og til annen rapportering</avsnitt></liste>
<liste id="/kapittel/i/ledd/22/liste/f"><lverdi>f)</lverdi><avsnitt id="/kapittel/i/ledd/22/liste/f/avsnitt/1">omtale av eventuelle evalueringer som skal igangsettes.</avsnitt></liste></ledd>
      <ledd id="/kapittel/i/ledd/23">Departementet kan holde deler av bevilgningen tilbake som reserve for senere disponering gjennom året.</ledd>
      <ledd id="/kapittel/i/ledd/24">Departementet skal sende tildelingsbrev til underliggende virksomheter så snart Stortinget har fattet sitt bevilgningsvedtak. Eventuelle tilleggstildelinger i budsjettåret skal utformes som supplerende tildelingsbrev. Gjenpart av tildelingsbrev og supplerende tildelingsbrev skal sendes Riksrevisjonen.</ledd>
      <ledd id="/kapittel/i/ledd/25">Departementet skal i samråd med virksomheten vurdere behovet for et foreløpig tildelingsbrev.</ledd>
      <ledd id="/kapittel/i/ledd/26">Departementet skal publisere tildelingsbrev for underliggende virksomheter på departementets nettsider så snart brevet er sendt.</ledd>
      <ledd id="/kapittel/i/ledd/27">Mottar virksomheten bevilgninger fra flere departementer, skal det departementet som har det overordnede administrative ansvaret for virksomheten, samordne styringssignalene. De øvrige departementene skal oversende nødvendig informasjon om bevilgningene til dette departementet.</ledd>
      <ledd id="/kapittel/i/ledd/28">1.5. Oppfølging av virksomheten</ledd>
      <ledd id="/kapittel/i/ledd/29">1.5.1. Rapportering</ledd>
      <ledd id="/kapittel/i/ledd/30">Departementet skal i samråd med virksomheten definere behov og avtale omfang og innhold i rapporteringen. Rapporteringen skal beskrive måloppnåelse og resultater. Rapportering om resultater kan omfatte innsatsfaktorer, aktiviteter, produkter og tjenester samt effekter i forhold til brukere og samfunn, innenfor hele eller deler av virksomhetens ansvarsområde.</ledd>
      <ledd id="/kapittel/i/ledd/31">Departementet skal stille nærmere krav til innholdet i årsrapporten fra virksomheten, jf. pkt. 1.4. Kravene må utformes innenfor rammen av bestemmelsene om virksomhetens årsrapport omtalt i dette kapitlet og i kap. 2 og 3.</ledd>
      <ledd id="/kapittel/i/ledd/32">Årsrapporten skal inneholde seks deler, med følgende benevnelse og rekkefølge:
<liste id="/kapittel/i/ledd/32/liste/i"><lverdi>I.</lverdi><avsnitt id="/kapittel/i/ledd/32/liste/i/avsnitt/1">Leders beretning</avsnitt></liste>
<liste id="/kapittel/i/ledd/32/liste/ii"><lverdi>II.</lverdi><avsnitt id="/kapittel/i/ledd/32/liste/ii/avsnitt/1">Introduksjon til virksomheten og hovedtall</avsnitt></liste>
<liste id="/kapittel/i/ledd/32/liste/iii"><lverdi>III.</lverdi><avsnitt id="/kapittel/i/ledd/32/liste/iii/avsnitt/1">Årets aktiviteter og resultater</avsnitt></liste>
<liste id="/kapittel/i/ledd/32/liste/iv"><lverdi>IV.</lverdi><avsnitt id="/kapittel/i/ledd/32/liste/iv/avsnitt/1">Styring og kontroll i virksomheten</avsnitt></liste>
<liste id="/kapittel/i/ledd/32/liste/v"><lverdi>V.</lverdi><avsnitt id="/kapittel/i/ledd/32/liste/v/avsnitt/1">Vurdering av framtidsutsikter</avsnitt></liste>
<liste id="/kapittel/i/ledd/32/liste/vi"><lverdi>VI.</lverdi><avsnitt id="/kapittel/i/ledd/32/liste/vi/avsnitt/1">Årsregnskap.</avsnitt></liste></ledd>
      <ledd id="/kapittel/i/ledd/33">Frist for virksomhetens oversendelse av årsrapporten til departementet er 15. mars. Departementet kan fastsette en tidligere frist.</ledd>
      <ledd id="/kapittel/i/ledd/34">Departementet skal publisere årsrapportene fra underliggende virksomheter på departementets nettsider innen 1. mai eller så snart rapporten er behandlet i styringsdialogen mellom departementet og virksomheten.</ledd>
      <ledd id="/kapittel/i/ledd/35">Departementet skal sørge for at gjenpart av årsrapporten sendes til Riksrevisjonen.</ledd>
      <ledd id="/kapittel/i/ledd/36">1.5.2. Departementets overordnede kontroll</ledd>
      <ledd id="/kapittel/i/ledd/37">Departementets kontroll av underliggende virksomheter skal inngå i den ordinære styring og oppfølging av virksomheten. Behovet for eventuelle tilleggskontroller skal vurderes ut fra virksomhetens egenart, risiko og vesentlighet samt virksomhetens internkontroll.</ledd>
      <ledd id="/kapittel/i/ledd/38">Departementet skal sikre seg at alle virksomheter har tilfredsstillende internkontroll slik at fastsatte mål og resultatkrav følges opp, ressursbruken er effektiv og virksomheten drives i samsvar med gjeldende lover og regler.</ledd>
      <ledd id="/kapittel/i/ledd/39">Departementet skal sikre seg at bruk av særskilte fullmakter ikke fører til en utilsiktet prioritering i forhold til målene.</ledd>
      <ledd id="/kapittel/i/ledd/40">1.5.3. Evalueringer</ledd>
      <ledd id="/kapittel/i/ledd/41">Departementet skal sørge for at det gjennomføres evalueringer for å få informasjon om effektivitet, måloppnåelse og resultater innenfor hele eller deler av departementets ansvarsområde og aktiviteter. Evalueringer kan vektlegge innsatsfaktorer, aktiviteter, produkter og tjenester eller effekter i forhold til brukere og samfunn.</ledd>
      <ledd id="/kapittel/i/ledd/42">Frekvens og omfang av evalueringer skal bestemmes ut fra virksomhetens egenart, risiko og vesentlighet. Behovet må vurderes opp mot kvalitet og omfang av øvrig rapportering. Organisering og innretning av de ulike evalueringene skal departementet drøfte med den underliggende virksomhet som en del av styringsdialogen.</ledd>
      <ledd id="/kapittel/i/ledd/43">Evalueringer kan utføres av interne eller eksterne fagmiljøer.</ledd>
      <ledd id="/kapittel/i/ledd/44">Kapittel 2. Virksomhetens interne styring</ledd>
      <ledd id="/kapittel/i/ledd/45">2.1. Innledning</ledd>
      <ledd id="/kapittel/i/ledd/46">Kapitlet omhandler virksomhetens interne styring, herunder krav til myndighets- og ansvarsstrukturer, styringsprosesser, internkontroll og kontroll av transaksjoner.</ledd>
      <ledd id="/kapittel/i/ledd/47">Bestemmelsene i kap. 1 om departementets styring av underliggende virksomheter kan så langt de passer benyttes for virksomhetens styring av driftsenheter innenfor virksomheten. Dersom virksomheten finner det hensiktsmessig å stille de tildelte midlene til disposisjon for driftsenheter innenfor virksomheten, skal dette skje skriftlig.</ledd>
      <ledd id="/kapittel/i/ledd/48">2.2. Myndighet og ansvar</ledd>
      <ledd id="/kapittel/i/ledd/49">Virksomhetens ledelse har ansvaret for å
<liste id="/kapittel/i/ledd/49/liste/a"><lverdi>a)</lverdi><avsnitt id="/kapittel/i/ledd/49/liste/a/avsnitt/1">gjennomføre aktiviteter i tråd med Stortingets vedtak og forutsetninger og fastsatte mål og prioriteringer fra departementet</avsnitt></liste>
<liste id="/kapittel/i/ledd/49/liste/b"><lverdi>b)</lverdi><avsnitt id="/kapittel/i/ledd/49/liste/b/avsnitt/1">fastsette mål og resultatkrav og foreta prioriteringer med ettårig og flerårig perspektiv innenfor eget ansvarsområde</avsnitt></liste>
<liste id="/kapittel/i/ledd/49/liste/c"><lverdi>c)</lverdi><avsnitt id="/kapittel/i/ledd/49/liste/c/avsnitt/1">sørge for planlegging, gjennomføring og oppfølging, herunder resultat- og regnskapsrapportering</avsnitt></liste>
<liste id="/kapittel/i/ledd/49/liste/d"><lverdi>d)</lverdi><avsnitt id="/kapittel/i/ledd/49/liste/d/avsnitt/1">definere myndighet og ansvar og fastsette instrukser innenfor eget ansvarsområde for å sikre oppfyllelse av reglementet og bestemmelsene, herunder ansvarsforhold mellom virksomhetslederen og øvrig ledelse, eventuelt styre</avsnitt></liste>
<liste id="/kapittel/i/ledd/49/liste/e"><lverdi>e)</lverdi><avsnitt id="/kapittel/i/ledd/49/liste/e/avsnitt/1">etablere internkontroll.</avsnitt></liste></ledd>
      <ledd id="/kapittel/i/ledd/50">Systemer og rutiner skal være tilpasset risiko og vesentlighet.</ledd>
      <ledd id="/kapittel/i/ledd/51">Virksomheten kan bruke internrevisjon som en del av virksomhetens system for styring og kontroll. Virksomheter som har samlede utgifter eller samlede inntekter over 300 mill. kroner, skal vurdere om de bør bruke internrevisjon. Kravet om slik vurdering gjelder ikke for departementene. Nærmere krav til virksomhetens vurdering og krav til innretting av internrevisjoner i statlige virksomheter er fastsatt av Finansdepartementet i rundskriv R-117 [R-2015-117].</ledd>
      <ledd id="/kapittel/i/ledd/52">Virksomhetens ledelse har innenfor rammene som stilles i tildelingsbrevet, andre vedtak og gjeldende lover og regler, myndighet til å iverksette nødvendige tiltak innenfor sitt ansvarsområde.</ledd>
      <ledd id="/kapittel/i/ledd/53">2.3. Styringsprosessen</ledd>
      <ledd id="/kapittel/i/ledd/54">2.3.1. Planlegging</ledd>
      <ledd id="/kapittel/i/ledd/55">Virksomhetens ledelse skal planlegge og utarbeide strategier med ettårig og flerårig perspektiv tilpasset virksomhetens egenart. Planene skal dokumenteres gjennom interne styringsdokumenter. For å dokumentere virkningen av vesentlige forhold i planene, skal det fastsettes styringsparametere som er mest mulig stabile over tid.</ledd>
      <ledd id="/kapittel/i/ledd/56">2.3.2. Gjennomføring og oppfølging</ledd>
      <ledd id="/kapittel/i/ledd/57">Virksomheten har ansvar for at mål og resultatkrav fastsatt i tildelingsbrev, andre vedtak og interne styringsdokumenter følges opp og gjennomføres innenfor rammen av tildelte ressurser. Virksomheten skal publisere tildelingsbrevet på sine nettsider så snart det er mottatt.</ledd>
      <ledd id="/kapittel/i/ledd/58">Det må etableres løpende informasjons- og kommunikasjonsrutiner for rapportering og gjennomføring av planer. Den interne styringen skal være innrettet slik at
<liste id="/kapittel/i/ledd/58/liste/a"><lverdi>a)</lverdi><avsnitt id="/kapittel/i/ledd/58/liste/a/avsnitt/1">den tilfredsstiller kravene til resultat- og regnskapsrapportering gitt av overordnet myndighet og andre</avsnitt></liste>
<liste id="/kapittel/i/ledd/58/liste/b"><lverdi>b)</lverdi><avsnitt id="/kapittel/i/ledd/58/liste/b/avsnitt/1">virksomheten har nødvendig styringsinformasjon og beslutningsgrunnlag til å følge opp aktivitetene og resultatene</avsnitt></liste>
<liste id="/kapittel/i/ledd/58/liste/c"><lverdi>c)</lverdi><avsnitt id="/kapittel/i/ledd/58/liste/c/avsnitt/1">virksomhetens økonomisystem sammen med statistikk, analyser og andre relevante systemer belyser om virksomheten drives effektivt i forhold til kostnader og fastsatte mål og resultatkrav</avsnitt></liste>
<liste id="/kapittel/i/ledd/58/liste/d"><lverdi>d)</lverdi><avsnitt id="/kapittel/i/ledd/58/liste/d/avsnitt/1">utgifter følges opp mot bevilgning for å sikre at det ikke skjer uhjemlede overskridelser og at forutsatte inntekter kommer inn.</avsnitt></liste></ledd>
      <ledd id="/kapittel/i/ledd/59">Resultatinformasjonen skal benyttes i virksomhetens planlegging for de påfølgende år.</ledd>
      <ledd id="/kapittel/i/ledd/60">Virksomheten skal informere departementet om vesentlige avvik i forhold til vedtatte planer eller tildelingsbrev straks virksomheten får kjennskap til slike avvik. Virksomheten skal videre fremme forslag om mulige korrigerende tiltak.</ledd>
      <ledd id="/kapittel/i/ledd/61">2.3.3. Rapportering</ledd>
      <ledd id="/kapittel/i/ledd/62">Virksomheten skal sikre at rapportering som virksomheten har plikt til å avgi etter gjeldende lover og regler, skjer i henhold til fastsatte krav og frister.</ledd>
      <ledd id="/kapittel/i/ledd/63">Virksomheten skal utarbeide en årsrapport til departementet. Årsrapporten skal være i henhold til krav i pkt. 1.5.1 og skal også inneholde annen informasjon av betydning for departementets styring og oppfølging.</ledd>
      <ledd id="/kapittel/i/ledd/64">Årsrapporten skal gi et dekkende bilde av virksomhetens resultater og gi departementet grunnlag for å vurdere måloppnåelse og ressursbruk.</ledd>
      <ledd id="/kapittel/i/ledd/65">Virksomhetsleder skal signere årsrapportens del I Leders beretning. Nærmere krav til årsrapportens del VI Årsregnskap er omtalt i pkt. 3.4.</ledd>
      <ledd id="/kapittel/i/ledd/66">Frist for virksomhetens oversendelse av årsrapporten til departementet er 15. mars. Departementet kan fastsette en tidligere frist. Årsrapporten skal publiseres på virksomhetens nettsider innen 1. mai eller så snart den er behandlet i styringsdialogen mellom departementet og virksomheten.</ledd>
      <ledd id="/kapittel/i/ledd/67">Plikten til å utarbeide årsrapport gjelder ikke departementene. Det enkelte departement skal likevel utarbeide og avlegge et årsregnskap i tråd med bestemmelsene i pkt. 3.4. Årsregnskapet skal publiseres på departementets nettsider innen 15. mars.</ledd>
      <ledd id="/kapittel/i/ledd/68">2.4. Internkontroll</ledd>
      <ledd id="/kapittel/i/ledd/69">Alle virksomheter skal etablere internkontroll. Virksomhetens ledelse har ansvaret for å påse at internkontrollen er tilpasset risiko og vesentlighet, at den fungerer på en tilfredsstillende måte og at den kan dokumenteres. Internkontroll skal primært være innebygd i virksomhetens interne styring.</ledd>
      <ledd id="/kapittel/i/ledd/70">Internkontrollen skal forhindre styringssvikt, feil og mangler slik at
<liste id="/kapittel/i/ledd/70/liste/a"><lverdi>a)</lverdi><avsnitt id="/kapittel/i/ledd/70/liste/a/avsnitt/1">beløpsmessige rammer ikke overskrides og at forutsatte inntekter kommer inn</avsnitt></liste>
<liste id="/kapittel/i/ledd/70/liste/b"><lverdi>b)</lverdi><avsnitt id="/kapittel/i/ledd/70/liste/b/avsnitt/1">måloppnåelse og resultater står i et tilfredsstillende forhold til fastsatte mål og resultatkrav, og at eventuelle vesentlige avvik forebygges, avdekkes og korrigeres i nødvendig utstrekning</avsnitt></liste>
<liste id="/kapittel/i/ledd/70/liste/c"><lverdi>c)</lverdi><avsnitt id="/kapittel/i/ledd/70/liste/c/avsnitt/1">ressursbruken er effektiv</avsnitt></liste>
<liste id="/kapittel/i/ledd/70/liste/d"><lverdi>d)</lverdi><avsnitt id="/kapittel/i/ledd/70/liste/d/avsnitt/1">regnskap og informasjon om resultater er pålitelig og nøyaktig</avsnitt></liste>
<liste id="/kapittel/i/ledd/70/liste/e"><lverdi>e)</lverdi><avsnitt id="/kapittel/i/ledd/70/liste/e/avsnitt/1">virksomhetens verdier, herunder fast eiendom, materiell, utstyr, verdipapirer og andre økonomiske verdier, forvaltes på en forsvarlig måte</avsnitt></liste>
<liste id="/kapittel/i/ledd/70/liste/f"><lverdi>f)</lverdi><avsnitt id="/kapittel/i/ledd/70/liste/f/avsnitt/1">økonomistyringen er organisert på en forsvarlig måte og utføres i samsvar med gjeldende lover og regler, herunder at transaksjoner er i samsvar med underliggende forhold</avsnitt></liste>
<liste id="/kapittel/i/ledd/70/liste/g"><lverdi>g)</lverdi><avsnitt id="/kapittel/i/ledd/70/liste/g/avsnitt/1">misligheter og økonomisk kriminalitet forebygges og avdekkes.</avsnitt></liste></ledd>
      <ledd id="/kapittel/i/ledd/71">For å kunne utøve nødvendig internkontroll, skal virksomhetens ledelse etablere systemer, rutiner og tiltak med vekt på blant annet følgende faktorer:
<liste id="/kapittel/i/ledd/71/liste/a"><lverdi>a)</lverdi><avsnitt id="/kapittel/i/ledd/71/liste/a/avsnitt/1">ledelsens og tilsattes kompetanse og holdning til resultatoppfølging og kontroll</avsnitt></liste>
<liste id="/kapittel/i/ledd/71/liste/b"><lverdi>b)</lverdi><avsnitt id="/kapittel/i/ledd/71/liste/b/avsnitt/1">identifisering av risikofaktorer som kan medvirke til at virksomhetens mål ikke nås, og korrigerende tiltak som med rimelighet kan redusere sannsynligheten for manglende måloppnåelse</avsnitt></liste>
<liste id="/kapittel/i/ledd/71/liste/c"><lverdi>c)</lverdi><avsnitt id="/kapittel/i/ledd/71/liste/c/avsnitt/1">sikring av kvaliteten i den interne styringen, herunder forsvarlig arbeidsdeling, og produktivitet i arbeidsprosessene</avsnitt></liste>
<liste id="/kapittel/i/ledd/71/liste/d"><lverdi>d)</lverdi><avsnitt id="/kapittel/i/ledd/71/liste/d/avsnitt/1">informasjonsrutiner som sikrer at viktig og pålitelig informasjon av betydning for måloppnåelsen kommuniseres på en effektiv måte</avsnitt></liste>
<liste id="/kapittel/i/ledd/71/liste/e"><lverdi>e)</lverdi><avsnitt id="/kapittel/i/ledd/71/liste/e/avsnitt/1">rutiner for behandling og lagring av vesentlig informasjon som sikrer konfidensialitet, integritet og tilgjengelighet.</avsnitt></liste></ledd>
      <ledd id="/kapittel/i/ledd/72">Internkontrollen skal også ha til hensikt å forebygge og avdekke tilsiktede handlinger utført i strid med gjeldende lover og regler, som eksempelvis manipulasjon, forfalskning eller endring av regnskapsdata eller annen resultatinformasjon. Det vises til Statens personalhåndbok for retningslinjer for behandling av saker om underslag, tyveri, bedrageri og utroskap i statstjenesten.</ledd>
      <ledd id="/kapittel/i/ledd/73">Dersom virksomheten benytter en tjenesteyter, jf. pkt. 4.5, skal virksomhetens internkontroll være tilpasset arbeidsdelingen mellom virksomheten og tjenesteyteren.</ledd>
      <ledd id="/kapittel/i/ledd/74">Ved etablering av kontrolltiltak skal virksomhetens ledelse vurdere hvilke kostnader tiltaket medfører, målt opp mot den nytte og de fordeler som kan oppnås. Alle tiltak skal forankres på overordnet nivå for å sikre relevans og fullstendighet i risikobildet. For spesielt viktige rutiner skal virksomhetens ledelse vurdere om det er behov for tilleggsrapportering og spesielle analyser for å avdekke eventuelle fremtidige avvik.</ledd>
      <ledd id="/kapittel/i/ledd/75">2.5. Kontroll av utgifts- og inntektstransaksjoner</ledd>
      <ledd id="/kapittel/i/ledd/76">2.5.1. Generelt om transaksjonskontroller</ledd>
      <ledd id="/kapittel/i/ledd/77">Kontroll av utgifter og inntekter er et element i internkontrollen. Kontrollen skal sikre at inntekter, anskaffelser, tilskudd og lønn og andre lønnsopplysningspliktige ytelser blir håndtert i samsvar med gjeldende lover, regler og avtaler, og at inntekter og utgifter følges opp i forhold til virksomhetens budsjetter og fastsatte planer. På inntektsområdet er formålet videre å sikre at virksomhetens inntekter blir korrekt fastsatt og innbetalt, og at utestående krav blir fulgt opp.</ledd>
      <ledd id="/kapittel/i/ledd/78">Virksomheten skal etablere systemer og rutiner som sikrer kontroll med transaksjonene (transaksjonskontroller). Kontrollene skal dokumenteres med manuelle signaturer eller elektroniske signaturer/aktivitetsregistreringer. Dersom økonomisystemet har funksjonalitet for å utføre kontrollene angitt i pkt. 2.5, kan kontrollene utføres maskinelt.</ledd>
      <ledd id="/kapittel/i/ledd/79">For store utbetalingsstrømmer kan transaksjonskontroller og dokumentasjon av disse foretas på grunnlag av rapporter (sammendrag) fra hjelpesystem eller andre deler av økonomisystemet. Det forutsettes at virksomheten fører kontroll med at systemløsningene fungerer som forutsatt, og at data sikres mot uautoriserte endringer, jf. pkt. 4.3. Tilsvarende gjelder for store innbetalingsstrømmer.</ledd>
      <ledd id="/kapittel/i/ledd/80">2.5.2. Transaksjonskontroll av utgifter</ledd>
      <ledd id="/kapittel/i/ledd/81">2.5.2.1. Budsjettdisponeringsmyndighet</ledd>
      <ledd id="/kapittel/i/ledd/82">Alle disposisjoner som medfører økonomiske forpliktelser for virksomheten skal bekreftes av en som har budsjettdisponeringsmyndighet. Før en tilsatt med budsjettdisponeringsmyndighet gjennomfører disposisjoner, skal vedkommende
<liste id="/kapittel/i/ledd/82/liste/a"><lverdi>a)</lverdi><avsnitt id="/kapittel/i/ledd/82/liste/a/avsnitt/1">påse at det er hjemmel for disposisjonen i stortingsvedtak, tildelingsbrev eller andre vedtak og at disposisjonen ellers er i overensstemmelse med gjeldende lover og regler</avsnitt></liste>
<liste id="/kapittel/i/ledd/82/liste/b"><lverdi>b)</lverdi><avsnitt id="/kapittel/i/ledd/82/liste/b/avsnitt/1">påse at det er budsjettmessig dekning for utbetalingen</avsnitt></liste>
<liste id="/kapittel/i/ledd/82/liste/c"><lverdi>c)</lverdi><avsnitt id="/kapittel/i/ledd/82/liste/c/avsnitt/1">påse at disposisjonen er økonomisk forsvarlig.</avsnitt></liste></ledd>
      <ledd id="/kapittel/i/ledd/83">Kravet om bekreftelse av en tilsatt som har budsjettdisponeringsmyndighet, gjelder også ved utbetalinger som følge av tilbakebetaling av skatter, avgifter, gebyrer, feilinnbetalinger m.m.</ledd>
      <ledd id="/kapittel/i/ledd/84">Virksomhetslederen har budsjettdisponeringsmyndighet og kan delegere denne helt eller delvis til tilsatte på lavere nivåer. Delegert budsjettdisponeringsmyndighet kan delegeres videre. Delegering av budsjettdisponeringsmyndighet skal være skriftlig.</ledd>
      <ledd id="/kapittel/i/ledd/85">Virksomheten skal ha rutiner for tilfredsstillende oppfølging av delegert budsjettdisponeringsmyndighet.</ledd>
      <ledd id="/kapittel/i/ledd/86">Den som har budsjettdisponeringsmyndighet kan ikke godkjenne godtgjørelser eller andre utbetalinger til seg selv. Departementet kan gjøre unntak for leder av virksomhet og driftsenhet. Slike unntak skal være skriftlige og det skal etableres nødvendige kontroller.</ledd>
      <ledd id="/kapittel/i/ledd/87">Gjennom dokumentasjon på bestilling, ordrebekreftelse, faktura, tilskuddsbrev eller lignende, skal det være bekreftet hvem som har utøvet budsjettdisponeringsmyndighet for hver enkelt transaksjon. Ved grupper av transaksjoner, som avrop på avtaler, delfakturering av avtaler, faste avtaler (for eksempel husleie, strøm) eller tilskudd som utbetales i flere terminer, kan dokumentasjonen knyttes til avtalen eller tilskuddsbrevet og omfatte flere enkelttransaksjoner.</ledd>
      <ledd id="/kapittel/i/ledd/88">2.5.2.2. Attestasjon</ledd>
      <ledd id="/kapittel/i/ledd/89">Alle utgifter skal være attestert før utbetaling kan finne sted. Den tilsatte som attesterer, skal påse at følgende kontroller er utført:
<liste id="/kapittel/i/ledd/89/liste/a"><lverdi>a)</lverdi><avsnitt id="/kapittel/i/ledd/89/liste/a/avsnitt/1">at en vare eller tjeneste er mottatt i samsvar med bestilling eller avtale</avsnitt></liste>
<liste id="/kapittel/i/ledd/89/liste/b"><lverdi>b)</lverdi><avsnitt id="/kapittel/i/ledd/89/liste/b/avsnitt/1">at dokumentasjonen for leveransen er i overensstemmelse med gjeldende lover og regler</avsnitt></liste>
<liste id="/kapittel/i/ledd/89/liste/c"><lverdi>c)</lverdi><avsnitt id="/kapittel/i/ledd/89/liste/c/avsnitt/1">at lønnsberegningsbekreftelsen med antall personer og beløp, samt utførte kontroller, er i henhold til pkt. 5.2.4</avsnitt></liste>
<liste id="/kapittel/i/ledd/89/liste/d"><lverdi>d)</lverdi><avsnitt id="/kapittel/i/ledd/89/liste/d/avsnitt/1">at utbetaling av et tilskudd er i overensstemmelse med vedtaket om tilskudd, og at tilskuddsmottaker har sendt inn eventuell dokumentasjon og/eller aksept av vilkår</avsnitt></liste>
<liste id="/kapittel/i/ledd/89/liste/e"><lverdi>e)</lverdi><avsnitt id="/kapittel/i/ledd/89/liste/e/avsnitt/1">at utbetaling som følge av tilbakebetaling av skatter, avgifter, gebyrer, feilinnbetalinger m.m. skjer på korrekt grunnlag</avsnitt></liste>
<liste id="/kapittel/i/ledd/89/liste/f"><lverdi>f)</lverdi><avsnitt id="/kapittel/i/ledd/89/liste/f/avsnitt/1">at beløpet er riktig kontert, eventuelt registrere korrekt konteringsinformasjon.</avsnitt></liste></ledd>
      <ledd id="/kapittel/i/ledd/90">Attestasjonen skal utføres av en annen tilsatt enn den som har budsjettdisponeringsmyndighet og har godkjent transaksjonen. Tilsatte kan ikke attestere godtgjørelser eller andre utbetalinger til seg selv.</ledd>
      <ledd id="/kapittel/i/ledd/91">Ved transaksjoner som gjelder små beløp, kan vedkommende med budsjettdisponeringsmyndighet også attestere. Dette kan være aktuelt eksempelvis for små anskaffelser, overtid og tjenestereiser.</ledd>
      <ledd id="/kapittel/i/ledd/92">2.5.2.3. Kontroll ved bokføring</ledd>
      <ledd id="/kapittel/i/ledd/93">Ved bokføringen skal det kontrolleres at dokumentasjonen er kontert og attestert, og at disposisjonen er foretatt av en tilsatt med budsjettdisponeringsmyndighet.</ledd>
      <ledd id="/kapittel/i/ledd/94">Nærmere krav til systemer og rutiner for transaksjoner som gjelder lønn og lønnsopplysningspliktige ytelser og anskaffelser er omtalt i kap. 5, mens tilskudd er omtalt i kap. 6. Kontroll av betalingsoppdrag er omtalt i kap. 3.</ledd>
      <ledd id="/kapittel/i/ledd/95">2.5.3. Transaksjonskontroll av inntekter</ledd>
      <ledd id="/kapittel/i/ledd/96">Det skal normalt utføres transaksjonskontroller i tilknytning til
<liste id="/kapittel/i/ledd/96/liste/a"><lverdi>a)</lverdi><avsnitt id="/kapittel/i/ledd/96/liste/a/avsnitt/1">fastsettelse av krav; rettet mot identifikasjon av aktuelle krav</avsnitt></liste>
<liste id="/kapittel/i/ledd/96/liste/b"><lverdi>b)</lverdi><avsnitt id="/kapittel/i/ledd/96/liste/b/avsnitt/1">utstedelse av faktura; rettet mot korrekt fakturering av identifiserte krav</avsnitt></liste>
<liste id="/kapittel/i/ledd/96/liste/c"><lverdi>c)</lverdi><avsnitt id="/kapittel/i/ledd/96/liste/c/avsnitt/1">bokføring; rettet mot bokføringsgrunnlag, kontering og postering</avsnitt></liste>
<liste id="/kapittel/i/ledd/96/liste/d"><lverdi>d)</lverdi><avsnitt id="/kapittel/i/ledd/96/liste/d/avsnitt/1">innbetaling; av reskontroføring av innbetalinger</avsnitt></liste>
<liste id="/kapittel/i/ledd/96/liste/e"><lverdi>e)</lverdi><avsnitt id="/kapittel/i/ledd/96/liste/e/avsnitt/1">oppfølging; rettet mot innkreving og regnskapsmessig behandling av opphørte krav.</avsnitt></liste></ledd>
      <ledd id="/kapittel/i/ledd/97">Transaksjonskontrollene for overføring av data eller kontroll av elektroniske signaturer kan være maskinelle (automatiske). Stikkprøvekontroller kan gjennomføres som alternativ til fullstendig kontroll av enkeltkrav, basert på en vurdering av risiko og vesentlighet.</ledd>
      <ledd id="/kapittel/i/ledd/98">Nærmere krav til systemer og rutiner for inntektstransaksjoner er omtalt i kap. 5.</ledd>
      <ledd id="/kapittel/i/ledd/99">2.5.4. Aggregerte kontroller</ledd>
      <ledd id="/kapittel/i/ledd/100">I tillegg til transaksjonskontrollene, skal det utføres kontroller på aggregert nivå, som avstemminger og oppfølging av budsjett.</ledd>
      <ledd id="/kapittel/i/ledd/101">Ved avvik skal oppfølging omfatte kontroll av enkelttransaksjoner. Gjennomførte kontrollaktiviteter skal være dokumentert.</ledd>
      <ledd id="/kapittel/i/ledd/102">2.5.5. Etterkontroll</ledd>
      <ledd id="/kapittel/i/ledd/103">Virksomhetens ledelse skal etablere rutiner for etterkontroll, eksempelvis ved gjennomføring av nødvendig budsjettoppfølging og kontroll basert på stikkprøver. Etterkontrollen må sammen med transaksjonskontrollene tilpasses virksomhetens egenart, risiko og vesentlighet slik at man foretar en avveining mot kostnader ved kontrollene. Gjennomførte kontrollaktiviteter skal være dokumentert.</ledd>
      <ledd id="/kapittel/i/ledd/104">2.6. Evalueringer</ledd>
      <ledd id="/kapittel/i/ledd/105">Virksomheten skal sørge for at det gjennomføres evalueringer for å få informasjon om effektivitet, måloppnåelse og resultater innenfor hele eller deler av virksomhetens ansvarsområde og aktiviteter. Evalueringer kan vektlegge innsatsfaktorer, aktiviteter, produkter og tjenester eller effekter i forhold til brukere og samfunn.</ledd>
      <ledd id="/kapittel/i/ledd/106">Frekvens og omfang av evalueringer skal bestemmes ut fra virksomhetens egenart, risiko og vesentlighet. Behovet må vurderes opp mot kvalitet og omfang av virksomhetens øvrige rapportering internt og til overordnet departement.</ledd>
      <ledd id="/kapittel/i/ledd/107">Evalueringer kan utføres av interne eller eksterne fagmiljøer.</ledd>
      <ledd id="/kapittel/i/ledd/108">Evalueringer som er gjort tilgjengelig for allmenheten, skal sendes til Nasjonalbiblioteket i tråd med pliktavleveringsloven § 4. Virksomheten ivaretar denne innsendingsplikten ved å registrere gjennomførte evalueringer i <lenke url="http://evalueringsportalen.no/">Evalueringsportalen</lenke>.</ledd>
      <ledd id="/kapittel/i/ledd/109">Kapittel 3. Felles standarder og systemer for budsjettering, regnskapsføring og betalingsformidling</ledd>
      <ledd id="/kapittel/i/ledd/110">3.1. Innledning</ledd>
      <ledd id="/kapittel/i/ledd/111">Kapitlet omhandler felles standarder og systemer for budsjettering, regnskapsføring og betalingsformidling i staten.</ledd>
      <ledd id="/kapittel/i/ledd/112">Formålet med kap. 3 er å sikre at virksomhetene anvender fullstendige og konsistente budsjett- og regnskapsprinsipper og standarder. Formålet er videre å sikre at virksomhetene har en effektiv og sikker betalingsformidling.</ledd>
      <ledd id="/kapittel/i/ledd/113">3.2. Statsbudsjettet og virksomhetens gjennomføring av vedtatt budsjett</ledd>
      <ledd id="/kapittel/i/ledd/114">3.2.1. Felles system for utarbeidelse av forslag til statsbudsjett</ledd>
      <ledd id="/kapittel/i/ledd/115">Stortinget er bevilgende myndighet og vedtar statsbudsjettet, jf. Grunnloven § 75. Regjeringen legger fram forslag til statsbudsjett for Stortinget i tråd med bevilgningsreglementet.</ledd>
      <ledd id="/kapittel/i/ledd/116">Etter bevilgningsreglementet § 3 gjelder følgende grunnleggende prinsipper for statsbudsjettet:
<liste id="/kapittel/i/ledd/116/liste/a"><lverdi>a)</lverdi><avsnitt id="/kapittel/i/ledd/116/liste/a/avsnitt/1">Budsjettet vedtas for kalenderåret.</avsnitt></liste>
<liste id="/kapittel/i/ledd/116/liste/b"><lverdi>b)</lverdi><avsnitt id="/kapittel/i/ledd/116/liste/b/avsnitt/1">Budsjettet skal inneholde alle statlige utgifter og inntekter knyttet til virksomheter og tiltak som får sine utgifter og inntekter fastsatt ved Stortingets bevilgningsvedtak. Bevilgningene skal være basert på realistiske anslag over utgiftene og inntektene.</avsnitt></liste>
<liste id="/kapittel/i/ledd/116/liste/c"><lverdi>c)</lverdi><avsnitt id="/kapittel/i/ledd/116/liste/c/avsnitt/1">Utgifter og inntekter skal tas med i budsjettet for det året de antas å bli kontant betalt.</avsnitt></liste>
<liste id="/kapittel/i/ledd/116/liste/d"><lverdi>d)</lverdi><avsnitt id="/kapittel/i/ledd/116/liste/d/avsnitt/1">Utgifter og inntekter skal føres opp i budsjettet med brutto beløp.</avsnitt></liste></ledd>
      <ledd id="/kapittel/i/ledd/117">Departementet og underliggende virksomheter skal utarbeide budsjettforslag til Stortinget i samsvar med prinsippene fastsatt i bevilgningsreglementet § 3-9, jf. reglement for økonomistyring i staten § 5. Budsjettforslaget skal følge statens kontoplan med inndeling i kapitler og poster, jf. Finansdepartementets rundskriv R-101 [R-2014-101]. Arbeidet med budsjettforslaget inklusive budsjettproposisjonen skal utføres i samsvar med retningslinjer fastsatt av Finansdepartementet i årlige rundskriv.</ledd>
      <ledd id="/kapittel/i/ledd/118">Stortingets vedtak om statsbudsjettet er rettet til det enkelte departement, som får utgifts- og inntektsbevilgninger stilt til disposisjon. Departementet kan tildele disse midlene til underliggende virksomheter og skal i slike tilfeller føre kontroll med virksomhetenes disposisjoner, jf. reglement for økonomistyring i staten § 6, § 7 og § 15 og bestemmelsene pkt. 1.5.2.</ledd>
      <ledd id="/kapittel/i/ledd/119">3.2.2. Virksomhetens gjennomføring av vedtatt budsjett</ledd>
      <ledd id="/kapittel/i/ledd/120">Virksomheten disponerer utgifts- og inntektsbevilgninger stilt til disposisjon i tildelingsbrev eller ved belastningsfullmakt. Utgiftsbevilgninger kan ikke overskrides eller brukes til andre formål enn forutsatt av Stortinget, jf. bevilgningsreglementet § 5. Det er ikke adgang til å bruke merinntekter gjennom året eller overføre ubrukte midler til etterfølgende budsjettår, med mindre dette er hjemlet i andre bestemmelser, jf. bevilgningsreglementet § 3, § 5 og § 11. Forpliktelser utover budsjettåret krever særskilt fullmakt, jf. bevilgningsreglementet § 6.</ledd>
      <ledd id="/kapittel/i/ledd/121">Virksomheten har fullmakt til og pålegg om å bruke de bevilgninger som er stilt til disposisjon, i tråd med Stortingets vedtak og forutsetninger. Virksomheten skal også sikre at forutsatte inntekter kommer inn i tråd med Stortingets vedtak og forutsetninger. Nærmere krav til gjennomføring av budsjettet er omtalt i pkt. 2.2 og 2.3.</ledd>
      <ledd id="/kapittel/i/ledd/122">3.3. Statsregnskapet og virksomhetsregnskapet</ledd>
      <ledd id="/kapittel/i/ledd/123">3.3.1. Felles system for utarbeidelse av statsregnskapet</ledd>
      <ledd id="/kapittel/i/ledd/124">Finansdepartementet legger fram melding om statsregnskapet og oversender denne til Stortinget. Statsregnskapet skal inneholde et bevilgningsregnskap og et kapitalregnskap, jf. bevilgningsreglementet § 13.</ledd>
      <ledd id="/kapittel/i/ledd/125">Bevilgningsregnskapet skal under hver post vise regnskapsførte utgifter eller inntekter. For utgiftspostene vises overført beløp fra forrige år, total bevilgning i budsjettåret og overført beløp til neste år. Kapitalregnskapet skal gi en oversikt over statens finansielle eiendeler og forpliktelser og vise sammenhengen med bevilgningsregnskapet.</ledd>
      <ledd id="/kapittel/i/ledd/126">Statsregnskapet utarbeides på grunnlag av regnskapsopplysninger som rapporteres fra departementer og virksomheter månedlig og årlig. Rapporteringen skal følge de grunnleggende prinsipper og den inndeling Stortinget har fastsatt i vedtatt statsbudsjett, jf. bevilgningsreglementet § 3, § 4 og § 13 og bestemmelsene pkt. 3.2.1.</ledd>
      <ledd id="/kapittel/i/ledd/127">Statsregnskapet forvaltes av Direktoratet for økonomistyring som mottar virksomhetens rapportering til statsregnskapet, jf. pkt. 3.5.</ledd>
      <ledd id="/kapittel/i/ledd/128">3.3.2. Virksomhetens plikt til å føre regnskap</ledd>
      <ledd id="/kapittel/i/ledd/129">Alle virksomheter har plikt til å føre regnskap. Regnskapsføringen omfatter bokføring og pliktig regnskapsrapportering. Regnskapet skal gi grunnlag for kontroll med disponeringen av gitte bevilgninger og grunnlag for analyser av virksomhetens aktiviteter, jf. reglement for økonomistyring i staten § 12.</ledd>
      <ledd id="/kapittel/i/ledd/130">Virksomhetene skal føre regnskapet etter enten kontantprinsippet eller periodiseringsprinsippet i henhold til de statlige regnskapsstandardene (SRS). Valg av regnskapsprinsipp skal skje i samråd med overordnet departement. Det valgte prinsipp skal framgå av tildelingsbrev eller instruks. Forvaltningsorganer med særskilte fullmakter til bruttoføring utenfor statsbudsjettet skal føre regnskapet etter periodiseringsprinsippet i henhold til de statlige regnskapsstandardene (SRS).</ledd>
      <ledd id="/kapittel/i/ledd/131">Virksomhetens regnskapsprinsipper skal være dokumentert og konsistent over tid. Departementet må vurdere behovet for å samordne regnskapsprinsipper innenfor sitt område for å få fram sammenlignbare data.</ledd>
      <ledd id="/kapittel/i/ledd/132">Pliktig regnskapsrapportering er avgivelse av historiske regnskapsopplysninger til eksterne parter, gitt i skriftlig form til fastsatt tidspunkt og med et forhåndsdefinert innhold. For statlige virksomheter omfatter dette rapportering til statsregnskapet, med bevilgningsregnskapet og kapitalregnskapet, oversendelse av avlagt årsregnskap til departementet og annen rapportering fastsatt i eller med hjemmel i lov.</ledd>
      <ledd id="/kapittel/i/ledd/133">Virksomhetens ledelse skal sikre at pliktig regnskapsrapportering
<liste id="/kapittel/i/ledd/133/liste/a"><lverdi>a)</lverdi><avsnitt id="/kapittel/i/ledd/133/liste/a/avsnitt/1">har tilfredsstillende kvalitet både periodevis og ved årets slutt</avsnitt></liste>
<liste id="/kapittel/i/ledd/133/liste/b"><lverdi>b)</lverdi><avsnitt id="/kapittel/i/ledd/133/liste/b/avsnitt/1">følger de til enhver tid gjeldende bestemmelser og eventuelle standarder for regnskapsføring fastsatt av Finansdepartementet i disse bestemmelsene og i rundskriv, herunder overholder fastsatte tidsfrister og krav til form og innhold</avsnitt></liste>
<liste id="/kapittel/i/ledd/133/liste/c"><lverdi>c)</lverdi><avsnitt id="/kapittel/i/ledd/133/liste/c/avsnitt/1">er i samsvar med krav fra overordnet departement, belastningsfullmakter og andre vedtak</avsnitt></liste>
<liste id="/kapittel/i/ledd/133/liste/d"><lverdi>d)</lverdi><avsnitt id="/kapittel/i/ledd/133/liste/d/avsnitt/1">er i henhold til bestemmelser om bokføring og økonomisystem, jf. kap. 4.</avsnitt></liste></ledd>
      <ledd id="/kapittel/i/ledd/134">3.3.3. Virksomhetens kontoplan</ledd>
      <ledd id="/kapittel/i/ledd/135">Finansdepartementet har fastsatt standard kontoplan for statlige virksomheter på et obligatorisk siffernivå med en inndeling av virksomhetens utgifter, inntekter, eiendeler og gjeld gruppert etter art, jf. rundskriv R-102 [R-2015-102]. Virksomhetene skal bokføre på artskontoene i standard kontoplan. Det skal ikke bokføres på kontoer som er reservert.</ledd>
      <ledd id="/kapittel/i/ledd/136">Virksomheter som har behov for å spesifisere artskontoene utover det obligatoriske nivået, kan gjøre dette ved å legge til siffer på aktuelle kontoer. Dersom virksomheten velger å bruke flere siffer enn det obligatoriske siffernivået, skal de kontoene som spesifiseres med flere siffer, innholdsmessig passe inn under det overordnede obligatoriske nivået.</ledd>
      <ledd id="/kapittel/i/ledd/137">Departementet må vurdere behovet for å samordne virksomhetenes tilpasninger av kontoplanen under obligatorisk siffernivå, for å få fram konsoliderte og sammenlignbare data innenfor sitt område.</ledd>
      <ledd id="/kapittel/i/ledd/138">3.4. Virksomhetens årsregnskap</ledd>
      <ledd id="/kapittel/i/ledd/139">3.4.1. Generelt om årsregnskap</ledd>
      <ledd id="/kapittel/i/ledd/140">Virksomheten skal ved årets slutt utarbeide og avlegge et årsregnskap med noter i tråd med disse bestemmelsene, rundskriv R-115 [R-2015-115] fra Finansdepartementet og krav fra overordnet departement. Årsregnskapet skal gi et dekkende bilde av virksomhetens disponible bevilgninger og av regnskapsførte utgifter, inntekter, eiendeler og gjeld. Årsregnskapet skal vise regnskapstall for hele virksomheten samlet.</ledd>
      <ledd id="/kapittel/i/ledd/141">Virksomhetens årsregnskap skal inneholde tre deler:
<liste id="/kapittel/i/ledd/141/liste/1"><lverdi>-</lverdi><avsnitt id="/kapittel/i/ledd/141/liste/1/avsnitt/1">ledelseskommentarer</avsnitt></liste>
<liste id="/kapittel/i/ledd/141/liste/2"><lverdi>-</lverdi><avsnitt id="/kapittel/i/ledd/141/liste/2/avsnitt/1">oppstilling av bevilgningsrapportering</avsnitt></liste>
<liste id="/kapittel/i/ledd/141/liste/3"><lverdi>-</lverdi><avsnitt id="/kapittel/i/ledd/141/liste/3/avsnitt/1">oppstilling av artskontorapportering.</avsnitt></liste></ledd>
      <ledd id="/kapittel/i/ledd/142">I tillegg skal årsregnskapet inneholde en oppstilling av virksomhetsregnskapet dersom virksomheten fører regnskapet etter periodiseringsprinsippet i henhold til de statlige regnskapsstandardene (SRS), jf. pkt. 3.3.2.</ledd>
      <ledd id="/kapittel/i/ledd/143">Forvaltere av statlige fond skal, uavhengig av valgt prinsipp, utarbeide en oppstilling av fondsregnskapet, jf. pkt. 3.4.6.</ledd>
      <ledd id="/kapittel/i/ledd/144">Virksomhetens årsregnskap skal inngå som en del av årsrapporten, men skal også kunne leses som et selvstendig dokument. Årsregnskapet avlegges ved virksomhetsleders signatur på ledelseskommentarer til årsregnskapet. Avlagt årsregnskap skal oversendes departementet med kopi til Riksrevisjonen innen 15. mars, jf. pkt. 2.3.3.</ledd>
      <ledd id="/kapittel/i/ledd/145">Plikten til å utarbeide og avlegge et årsregnskap i tråd med disse bestemmelsene gjelder også for departementene. Spesielle tilpasninger for forvaltningsorganer med særskilte fullmakter, for forvaltningsbedrifter og ved forvaltning av statlige fond fremgår av punktene 3.4.4-3.4.6.</ledd>
      <ledd id="/kapittel/i/ledd/146">3.4.2. Grunnleggende prinsipper for årsregnskap</ledd>
      <ledd id="/kapittel/i/ledd/147">Årsregnskap skal utarbeides i samsvar med følgende grunnleggende prinsipper:
<liste id="/kapittel/i/ledd/147/liste/a"><lverdi>a)</lverdi><avsnitt id="/kapittel/i/ledd/147/liste/a/avsnitt/1">Regnskapet skal følge kalenderåret.</avsnitt></liste>
<liste id="/kapittel/i/ledd/147/liste/b"><lverdi>b)</lverdi><avsnitt id="/kapittel/i/ledd/147/liste/b/avsnitt/1">Regnskapet skal inneholde alle utgifter og inntekter for regnskapsåret.</avsnitt></liste>
<liste id="/kapittel/i/ledd/147/liste/c"><lverdi>c)</lverdi><avsnitt id="/kapittel/i/ledd/147/liste/c/avsnitt/1">Utgifter og inntekter skal føres opp i regnskapet med brutto beløp.</avsnitt></liste>
<liste id="/kapittel/i/ledd/147/liste/d"><lverdi>d)</lverdi><avsnitt id="/kapittel/i/ledd/147/liste/d/avsnitt/1">Regnskapet skal utarbeides i tråd med kontantprinsippet.</avsnitt></liste></ledd>
      <ledd id="/kapittel/i/ledd/148">Dersom virksomheten skal stille opp virksomhetsregnskapet som del av årsregnskapet, jf. pkt. 3.4.1, skal virksomhetsregnskapet utarbeides etter periodiseringsprinsippet i henhold til de statlige regnskapsstandardene (SRS), jf. Finansdepartementets rundskriv R-114 [R-2015-114].</ledd>
      <ledd id="/kapittel/i/ledd/149">3.4.3. Årsregnskapets innhold og oppstilling</ledd>
      <ledd id="/kapittel/i/ledd/150">3.4.3.1. Ledelseskommentarene</ledd>
      <ledd id="/kapittel/i/ledd/151">Ledelseskommentarene skal inneholde virksomhetsleders vurderinger av vesentlige forhold ved årsregnskapet og knyttes til innholdet i alle oppstillinger som inngår i årsregnskapet. Det skal opplyses om revisjonsordningen for virksomheten.</ledd>
      <ledd id="/kapittel/i/ledd/152">Virksomhetsleder skal bekrefte at årsregnskapet gir et dekkende bilde, jf. pkt. 3.4.1, og er avlagt i henhold til bestemmelsene, rundskriv fra Finansdepartementet og krav fra overordnet departement.</ledd>
      <ledd id="/kapittel/i/ledd/153">3.4.3.2. Oppstilling av bevilgningsrapporteringen</ledd>
      <ledd id="/kapittel/i/ledd/154">Oppstillingen av bevilgningsrapporteringen med noter skal vise alle bevilgninger virksomheten har hatt til disposisjon og alle opplysninger som er rapportert til statsregnskapet etter statens kontoplan i regnskapsåret. Oppstillingen skal også vise alle finansielle eiendeler og forpliktelser som virksomheten står oppført med i kapitalregnskapet, jf. pkt. 3.5.</ledd>
      <ledd id="/kapittel/i/ledd/155">Opplysningene skal stilles opp etter de kapitler og poster i bevilgningsregnskapet og kontoer i kapitalregnskapet som virksomheten har rapportert til statsregnskapet, og følge aktuell oppstillingsplan i Finansdepartementets rundskriv R-115 [R-2015-115].</ledd>
      <ledd id="/kapittel/i/ledd/156">3.4.3.3. Oppstilling av artskontorapporteringen</ledd>
      <ledd id="/kapittel/i/ledd/157">Oppstillingen av artskontorapporteringen med noter skal vise hva som er rapportert til statsregnskapet etter standard kontoplan i regnskapsåret. Oppstillingen skal også vise mellomværende med statskassen fordelt på grupper av kontoer. Det skal for hver regnskapslinje presenteres sammenligningstall for foregående regnskapsår.</ledd>
      <ledd id="/kapittel/i/ledd/158">Virksomheter som skal presentere en oppstilling av virksomhetsregnskapet, jf. pkt. 3.4.1, skal ikke utarbeide noter til oppstilling av artskontorapporteringen.</ledd>
      <ledd id="/kapittel/i/ledd/159">Oppstillingen skal presenteres med beløp i henhold til Finansdepartementets rundskriv R-115 [R-2015-115].</ledd>
      <ledd id="/kapittel/i/ledd/160">3.4.3.4. Oppstilling av virksomhetsregnskapet</ledd>
      <ledd id="/kapittel/i/ledd/161">Virksomheter som fører regnskapet etter periodiseringsprinsippet i henhold til de statlige regnskapsstandardene (SRS), jf. pkt. 3.3.2, skal utarbeide en oppstilling av virksomhetsregnskapet, med resultat- og balanseoppstilling med noter, etter krav i Finansdepartementets rundskriv R-114 [R-2015-114]. Oppstillingen av virksomhetsregnskapet skal inneholde alle bokførte beløp i virksomhetens kontospesifikasjon.</ledd>
      <ledd id="/kapittel/i/ledd/162">3.4.4. Spesielle tilpasninger for forvaltningsorganer med særskilte fullmakter</ledd>
      <ledd id="/kapittel/i/ledd/163">Forvaltningsorganer med særskilte fullmakter til bruttoføring utenfor statsbudsjettet («nettobudsjetterte virksomheter») har en forenklet rapportering til statsregnskapet og rapporterer ikke på kapittel og post eller standard kontoplan. Virksomhetene skal følge bestemmelsene som er gitt i pkt. 3.4.1-3.4.3 om regnskapsføring og årsregnskap, med følgende tilpasninger:
<liste id="/kapittel/i/ledd/163/liste/1"><lverdi>-</lverdi><avsnitt id="/kapittel/i/ledd/163/liste/1/avsnitt/1">Oppstillingen av bevilgningsrapporteringen skal settes opp etter en forenklet oppstillingsplan.</avsnitt></liste>
<liste id="/kapittel/i/ledd/163/liste/2"><lverdi>-</lverdi><avsnitt id="/kapittel/i/ledd/163/liste/2/avsnitt/1">Oppstillingen av artskontorapporteringen skal ikke inngå i årsregnskapet.</avsnitt></liste>
<liste id="/kapittel/i/ledd/163/liste/3"><lverdi>-</lverdi><avsnitt id="/kapittel/i/ledd/163/liste/3/avsnitt/1">Oppstillingen av virksomhetsregnskapet skal utarbeides og presenteres etter de statlige regnskapsstandardene (SRS).</avsnitt></liste></ledd>
      <ledd id="/kapittel/i/ledd/164">3.4.5. Spesielle tilpasninger for forvaltningsbedrifter</ledd>
      <ledd id="/kapittel/i/ledd/165">Forvaltningsbedrifter rapporterer til statsregnskapet med noen tilpasninger som fremgår av pkt. 3.5.5. Virksomhetene skal følge bestemmelsene som er gitt i pkt. 3.4.1-3.4.3 om regnskapsføring og årsregnskap, med følgende tilpasning:
<liste id="/kapittel/i/ledd/165/liste/1"><lverdi>-</lverdi><avsnitt id="/kapittel/i/ledd/165/liste/1/avsnitt/1">Oppstillingen av bevilgningsrapporteringen skal utarbeides slik at post 24 med underposter og beregning av driftsresultat presenteres samlet.</avsnitt></liste></ledd>
      <ledd id="/kapittel/i/ledd/166">3.4.6. Spesielle tilpasninger for statlige fond</ledd>
      <ledd id="/kapittel/i/ledd/167">Virksomheter som forvalter statlige fond, jf. pkt. 3.6.4, skal avlegge et eget årsregnskap for hvert fond.</ledd>
      <ledd id="/kapittel/i/ledd/168">Forvaltningen av statlige fond skal følge bestemmelsene som er gitt i pkt. 3.4.1-3.4.3 om regnskapsføring og årsregnskap, med følgende tilpasninger:
<liste id="/kapittel/i/ledd/168/liste/1"><lverdi>-</lverdi><avsnitt id="/kapittel/i/ledd/168/liste/1/avsnitt/1">Oppstillingen av bevilgningsrapporteringen skal settes opp etter en forenklet oppstillingsplan med tilhørende note.</avsnitt></liste>
<liste id="/kapittel/i/ledd/168/liste/2"><lverdi>-</lverdi><avsnitt id="/kapittel/i/ledd/168/liste/2/avsnitt/1">Oppstillingen av artskontorapporteringen skal ikke inngå i årsregnskapet.</avsnitt></liste>
<liste id="/kapittel/i/ledd/168/liste/3"><lverdi>-</lverdi><avsnitt id="/kapittel/i/ledd/168/liste/3/avsnitt/1">Oppstillingen av fondsregnskapet skal vise alle fondets utgifter, inntekter, eiendeler, fondskapital og eventuell gjeld.</avsnitt></liste></ledd>
      <ledd id="/kapittel/i/ledd/169">3.5. Rapportering til statsregnskapet</ledd>
      <ledd id="/kapittel/i/ledd/170">3.5.1. Generelt om rapporteringen til statsregnskapet</ledd>
      <ledd id="/kapittel/i/ledd/171">Virksomheten skal månedlig og ved årets slutt rapportere regnskapsopplysninger til statsregnskapet, med bevilgningsregnskapet og kapitalregnskapet. Finansdepartementet fastsetter frister i årlig rundskriv om rapportering. Samme rapporteringsfrister gjelder ved forvaltning av statlige fond og andre midler som skal inngå i rapporteringen til statsregnskapet, jf. pkt. 3.5.6 og 3.6.</ledd>
      <ledd id="/kapittel/i/ledd/172">Regnskapsopplysninger som rapporteres til statsregnskapet skal følge de grunnleggende prinsipper og den inndeling Stortinget har fastsatt i vedtatt statsbudsjett, jf. bevilgningsreglementet § 3, § 4 og § 13 og bestemmelsene pkt. 3.2.</ledd>
      <ledd id="/kapittel/i/ledd/173">Departementet har overordnet ansvar for bevilgningsregnskapet og kapitalregnskapet for departementet og underliggende virksomheter.</ledd>
      <ledd id="/kapittel/i/ledd/174">Den enkelte virksomhet er ansvarlig for å dokumentere sin rapportering til statsregnskapet. Virksomheten skal i ettertid kunne dokumentere hva som er registrert i statsregnskapet, sammenholdt med transaksjoner som er bokført i virksomhetens kontospesifikasjon og med avstemming av oppgjørskontoer i Norges Bank.</ledd>
      <ledd id="/kapittel/i/ledd/175">Virksomheten skal etter oversendelse av regnskapsrapport, hente avstemmingsliste fra statsregnskapet og kontrollere at posteringene i statsregnskapet er i samsvar med innrapportert regnskap. Avstemmingen skal dokumenteres.</ledd>
      <ledd id="/kapittel/i/ledd/176">Avvik og feilposteringer som avdekkes i den årlige rapporteringen til statsregnskapet, skal rettes i tråd med retningslinjer fra Finansdepartementet.</ledd>
      <ledd id="/kapittel/i/ledd/177">Departementet kan etter søknad til Direktoratet for økonomistyring få korrigert uoppklarte differanser og feilposteringer i tidligere års statsregnskap. Nærmere bestemmelser om behandling av uoppklarte differanser og feilføringer er fastsatt av Finansdepartementet i rundskriv R-107 [R-2013-107].</ledd>
      <ledd id="/kapittel/i/ledd/178">Finansdepartementet fastsetter nærmere retningslinjer for rapporteringen til statsregnskapet i årlig rundskriv.</ledd>
      <ledd id="/kapittel/i/ledd/179">3.5.2. Bevilgningsregnskapet</ledd>
      <ledd id="/kapittel/i/ledd/180">Virksomhetens rapportering til bevilgningsregnskapet skal inneholde regnskapsopplysninger om utgifter og inntekter etter inndelingen i det vedtatte statsbudsjettet på kapittel og post. Rapportering skal også inneholde regnskapsopplysninger etter inndelingen i standard kontoplan på obligatorisk siffernivå.</ledd>
      <ledd id="/kapittel/i/ledd/181">Ut- eller innbetalinger som ikke er ført på kapittel og post, eller hvor det er gjort postering på kapittel og post uten tilhørende ut- og innbetaling, skal inngå i den saldo som rapporteres som mellomværende med statskassen.</ledd>
      <ledd id="/kapittel/i/ledd/182">Ved salg av eiendeler som er oppført i kapitalregnskapet, skal inntekten rapporteres brutto på en 90-post til bevilgningsregnskapet, jf. pkt. 3.5.3.</ledd>
      <ledd id="/kapittel/i/ledd/183">Departementet vil ved periodeavslutning motta en rapport fra statsregnskapet som viser bevilgningsregnskapet på departementets budsjettkapitler. Departementet skal ved årets slutt bekrefte sitt bevilgningsregnskap overfor Direktoratet for økonomistyring i henhold til årlig rundskriv fra Finansdepartementet. Departementet skal også gi Riksrevisjonen forklaringer på ikke uvesentlige avvik mellom bevilgnings- og regnskapstall, jf. bevilgningsreglementet § 13. Forklaringene sendes med kopi til Finansdepartementet.</ledd>
      <ledd id="/kapittel/i/ledd/184">3.5.3. Kapitalregnskapet</ledd>
      <ledd id="/kapittel/i/ledd/185">Virksomheter som gir lån, har eller anskaffer finansielle eiendeler som eksempelvis aksjer eller gir kapitalinnskudd i statsforetak o.l. i henhold til stortingsvedtak, skal rapportere transaksjonene til kapitalregnskapet. Transaksjoner som representerer formuesomplasseringer og som rapporteres på 90-post til bevilgningsregnskapet, skal oppføres i kapitalregnskapet.</ledd>
      <ledd id="/kapittel/i/ledd/186">Virksomheten skal ha oversikt over alle kapitalposter virksomheten står oppført med i kapitalregnskapet. Kapitalpostene skal fremgå som eiendeler eller forpliktelser i virksomhetens kontospesifikasjon.</ledd>
      <ledd id="/kapittel/i/ledd/187">I kapitalregnskapet skal eiendeler føres til kostpris på transaksjonstidspunktet. Normalt foretas ikke omvurderinger i kapitalregnskapet, med unntak for plasseringer og gjeld i utenlandsk valuta som omvurderes og justeres for valutakursendringer.</ledd>
      <ledd id="/kapittel/i/ledd/188">Avskrivning ved tap på fordringer og andre formuesverdier som er oppført i kapitalregnskapet, kan bare foretas i medhold av Stortingets bevilgningsvedtak eller romertallsvedtak, lov, forskrift, kongelig resolusjon eller kjennelse ved en domstol. Herunder skal tap på lån avskrives ved bevilgning, med mindre annet er bestemt ved Stortingets vedtak.</ledd>
      <ledd id="/kapittel/i/ledd/189">Virksomheten skal rapportere nye plasseringer og andre endringer til statsregnskapet, inkludert endringer som ikke medfører en likviditetstransaksjon.</ledd>
      <ledd id="/kapittel/i/ledd/190">Ved årets slutt skal virksomhetens kapitalposter avstemmes mot statsregnskapet, og mot relevante offentlige registre, depot o.l. Hvert departement skal samlet rapportere eiendeler og forpliktelser for alle underliggende virksomheter til kapitalregnskapet.</ledd>
      <ledd id="/kapittel/i/ledd/191">3.5.4. Spesielle rapporteringskrav for forvaltningsorganer med særskilte fullmakter</ledd>
      <ledd id="/kapittel/i/ledd/192">Nettobudsjetterte virksomheter har en forenklet rapportering til statsregnskapet og skal ikke rapportere på kapittel og post eller standard kontoplan. Virksomhetene skal følge bestemmelsene gitt i pkt. 3.5.1-3.5.3 om rapportering til statsregnskapet, med følgende tilpasninger:
<liste id="/kapittel/i/ledd/192/liste/1"><lverdi>-</lverdi><avsnitt id="/kapittel/i/ledd/192/liste/1/avsnitt/1">Månedlig rapportering skal skje ved at virksomheten sender inn en likvidrapport. Likvidrapporten skal inneholde regnskapsopplysninger om inngående og utgående saldo og endringer i perioden på virksomhetens oppgjørskonto i Norges Bank. Likvidrapporten skal avstemmes med virksomhetsregnskapet før rapporten sendes til statsregnskapet.</avsnitt></liste>
<liste id="/kapittel/i/ledd/192/liste/2"><lverdi>-</lverdi><avsnitt id="/kapittel/i/ledd/192/liste/2/avsnitt/1">Ved årets slutt skal virksomheten rapportere saldo på oppgjørskonto i Norges Bank til kapitalregnskapet via overordnet departement.</avsnitt></liste></ledd>
      <ledd id="/kapittel/i/ledd/193">3.5.5. Spesielle rapporteringskrav for forvaltningsbedrifter</ledd>
      <ledd id="/kapittel/i/ledd/194">Forvaltningsbedrifter skal følge bestemmelsene som er gitt i pkt. 3.5.1-3.5.3 om rapportering til statsregnskapet, med følgende tilpasninger:
<liste id="/kapittel/i/ledd/194/liste/1"><lverdi>-</lverdi><avsnitt id="/kapittel/i/ledd/194/liste/1/avsnitt/1">Forvaltningsbedrifter skal for post 24 driftsresultat rapportere på underposter for driftsinntekter, driftsutgifter, avskrivninger, renter av statens kapital, renter av mellomværende, investeringer og reguleringsfond.</avsnitt></liste>
<liste id="/kapittel/i/ledd/194/liste/2"><lverdi>-</lverdi><avsnitt id="/kapittel/i/ledd/194/liste/2/avsnitt/1">Realinvesteringer, som eksempelvis fast eiendom, maskiner og utstyr, skal oppføres i kapitalregnskapet når de er belastet postene 30-49 på forvaltningsbedriftenes eget kapittel i bevilgningsregnskapet.</avsnitt></liste>
<liste id="/kapittel/i/ledd/194/liste/3"><lverdi>-</lverdi><avsnitt id="/kapittel/i/ledd/194/liste/3/avsnitt/1">Rapporteringen til kapitalregnskapet skal inneholde oppstillinger som viser endringen i den faste kapitalen og virksomhetens balanse.</avsnitt></liste></ledd>
      <ledd id="/kapittel/i/ledd/195">3.5.6. Spesielle rapporteringskrav for statlige fond</ledd>
      <ledd id="/kapittel/i/ledd/196">Virksomheter som forvalter statlige fond, jf. pkt. 3.6.4, skal for fondet følge bestemmelsene gitt i pkt. 3.5.1-3.5.3 om rapportering til statsregnskapet, med følgende tilpasninger:
<liste id="/kapittel/i/ledd/196/liste/1"><lverdi>-</lverdi><avsnitt id="/kapittel/i/ledd/196/liste/1/avsnitt/1">Månedlig rapportering skal skje ved innsending av en likvidrapport. Likvidrapporten skal inneholde regnskapsopplysninger om inngående og utgående saldo og endringer i perioden på fondets oppgjørskonto i Norges Bank. Likvidrapporten skal avstemmes med fondets regnskap før rapporten sendes til statsregnskapet.</avsnitt></liste>
<liste id="/kapittel/i/ledd/196/liste/2"><lverdi>-</lverdi><avsnitt id="/kapittel/i/ledd/196/liste/2/avsnitt/1">Ved årets slutt skal virksomheten rapportere saldo på fondets oppgjørskonto i Norges Bank til kapitalregnskapet via overordnet departement.</avsnitt></liste></ledd>
      <ledd id="/kapittel/i/ledd/197">3.6. Forvaltning av finansielle eiendeler og midler</ledd>
      <ledd id="/kapittel/i/ledd/198">3.6.1. Forvaltning av finansielle eiendeler</ledd>
      <ledd id="/kapittel/i/ledd/199">Virksomheter som gir lån, har eller anskaffer finansielle eiendeler som eksempelvis aksjer eller gir kapitalinnskudd i statsforetak o.l. i henhold til stortingsvedtak, skal sikre seg at
<liste id="/kapittel/i/ledd/199/liste/a"><lverdi>a)</lverdi><avsnitt id="/kapittel/i/ledd/199/liste/a/avsnitt/1">det inngås skriftlig avtale om transaksjonen beskrevet ovenfor</avsnitt></liste>
<liste id="/kapittel/i/ledd/199/liste/b"><lverdi>b)</lverdi><avsnitt id="/kapittel/i/ledd/199/liste/b/avsnitt/1">statens risiko om mulig begrenses ved tinglysning av pant eller lignende</avsnitt></liste>
<liste id="/kapittel/i/ledd/199/liste/c"><lverdi>c)</lverdi><avsnitt id="/kapittel/i/ledd/199/liste/c/avsnitt/1">transaksjonen gjennomføres som avtalt</avsnitt></liste>
<liste id="/kapittel/i/ledd/199/liste/d"><lverdi>d)</lverdi><avsnitt id="/kapittel/i/ledd/199/liste/d/avsnitt/1">innbetaling av avkastning, renter og utbytte mottas i overensstemmelse med avtaler, og vedtak på foretaksmøte og/eller generalforsamling følges opp</avsnitt></liste>
<liste id="/kapittel/i/ledd/199/liste/e"><lverdi>e)</lverdi><avsnitt id="/kapittel/i/ledd/199/liste/e/avsnitt/1">det ved manglende oppfyllelse av avtalen straks iverksettes nødvendige tiltak for å rette opp forholdet.</avsnitt></liste></ledd>
      <ledd id="/kapittel/i/ledd/200">Forvaltning av finansielle eiendeler skal følge bestemmelsene pkt. 5.4.7 Erverv, forvaltning og oppbevaring av verdipapirer.</ledd>
      <ledd id="/kapittel/i/ledd/201">3.6.2. Forvaltning av midler for private og internasjonale organisasjoner</ledd>
      <ledd id="/kapittel/i/ledd/202">Virksomheter som forvalter midler på vegne av private og internasjonale organisasjoner, skal etablere regnskapsrutiner som dokumenterer alle inn- og utbetalinger, og føre regnskap for disse.</ledd>
      <ledd id="/kapittel/i/ledd/203">Virksomhetens forvaltning av slike midler skal omtales i virksomhetens årsregnskap. Midlene skal inngå på virksomhetens oppgjørskonto i Norges Bank og i rapporteringen til statsregnskapet som del av mellomværende, jf. pkt. 4.4.6.</ledd>
      <ledd id="/kapittel/i/ledd/204">3.6.3. Forvaltning av midler for virksomheter med koordinatorfunksjon</ledd>
      <ledd id="/kapittel/i/ledd/205">Virksomheter som har en koordinatorfunksjon i prosjekter som finansieres helt eller delvis av EU, skal etablere regnskapsrutiner som dokumenterer alle inn- og utbetalinger, og føre regnskap for disse. Virksomhetens forvaltning av slike midler skal omtales i virksomhetens årsregnskap.</ledd>
      <ledd id="/kapittel/i/ledd/206">Midler som oppbevares i norske kroner, skal inngå på virksomhetens oppgjørskonto i Norges Bank og i rapporteringen til statsregnskapet som del av mellomværende.</ledd>
      <ledd id="/kapittel/i/ledd/207">Virksomheten kan oppbevare EU-midler på valutakonto. Virksomheten skal da benytte avtale om valutakontoer som Direktoratet for økonomistyring har inngått med enkelte banker. Midler som står på valutakontoer, inngår ikke på virksomhetens oppgjørskonto i Norges Bank, men midlene og forpliktelsen knyttet til disse skal inngå i mellomværende med statskassen.</ledd>
      <ledd id="/kapittel/i/ledd/208">3.6.4. Forvaltning av statlige fond</ledd>
      <ledd id="/kapittel/i/ledd/209">Et statlig fond er en formuesmasse som regnskapsmessig er atskilt fra statens øvrige midler, og der anvendelsen er bundet til et nærmere fastsatt formål med varighet utover ett budsjettår. Et statlig fond er ikke en egen virksomhet.</ledd>
      <ledd id="/kapittel/i/ledd/210">Fond opprettes ved bevilgning eller avsetning av avgifter. Fondets midler skal plasseres på oppgjørskonto i Norges Bank. Fond som er statsmidler, skal oppføres i kapitalregnskapet.</ledd>
      <ledd id="/kapittel/i/ledd/211">Virksomheter som forvalter fond, skal sikre at det føres et eget fullstendig regnskap for hvert fond. Innbetaling av eventuell bevilgning over 50-post på statsbudsjettet skal inntektsføres i fondsregnskapet.</ledd>
      <ledd id="/kapittel/i/ledd/212">Forvaltningen av statlige fond skal følge bestemmelser om regnskapsføring som gitt for virksomheter, med tilpasningene som fremgår av pkt. 3.4.6 og 3.5.6.</ledd>
      <ledd id="/kapittel/i/ledd/213">3.6.5. Forvaltning av ikke-statlige midler og ikke-statlige fond</ledd>
      <ledd id="/kapittel/i/ledd/214">Virksomheter som forvalter ikke-statlige midler i form av legater, ikke-statlige fond, midler tilhørende innsatte, pasienter m.m., skal fastsette regelverk om budsjett, regnskapsføring og kontrollordninger innenfor sitt ansvarsområde når slikt regelverk ikke følger av annet lovverk eller andre bestemmelser.</ledd>
      <ledd id="/kapittel/i/ledd/215">Virksomheten skal regnskapsføre transaksjonene og dokumentere verdiene i virksomhetsregnskapet, dersom regnskapsplikt og dokumentasjonskrav ikke er regulert i annet lovverk.</ledd>
      <ledd id="/kapittel/i/ledd/216">Ikke-statlige midler og fond inngår ikke på virksomhetens oppgjørskonto i Norges Bank eller i rapporteringen til statsregnskapet.</ledd>
      <ledd id="/kapittel/i/ledd/217">3.7. Betalingsformidling</ledd>
      <ledd id="/kapittel/i/ledd/218">3.7.1. Statens konsernkontoordning</ledd>
      <ledd id="/kapittel/i/ledd/219">Virksomhetens betalingsformidling i form av inn- og utbetalinger skal skje gjennom statens konsernkontoordning, slik at alle statlige likvider daglig samles i Norges Bank.</ledd>
      <ledd id="/kapittel/i/ledd/220">Statens konsernkontoordning forvaltes av Direktoratet for økonomistyring, som inngår avtale med enkelte banker om betalingsformidling og kontohold. Virksomheten skal benytte disse avtalene og velge bank for betalingsformidling og kontohold.</ledd>
      <ledd id="/kapittel/i/ledd/221">Retningslinjer for virksomhetens tilgang til oppgjørskontoer i Norges Bank og arbeidskontoer i banken er fastsatt av Finansdepartementet i rundskriv R-104 [R-2015-104].</ledd>
      <ledd id="/kapittel/i/ledd/222">3.7.2. Innbetalinger</ledd>
      <ledd id="/kapittel/i/ledd/223">3.7.2.1. Overføring til virksomhetens arbeidskonto</ledd>
      <ledd id="/kapittel/i/ledd/224">Når betaler benytter mottatt faktura, godskrives innbetalingene virksomhetens arbeidskonto. Virksomheten skal benytte informasjon fra banken om den enkelte innbetaling til å oppdatere økonomisystemet, jf. pkt. 5.4.2.</ledd>
      <ledd id="/kapittel/i/ledd/225">3.7.2.2. Betaling ved virksomhetens kontorsted</ledd>
      <ledd id="/kapittel/i/ledd/226">Innbetalinger ved virksomhetens kontorsted kan skje ved bruk av kontanter eller sjekk, eller via betalingsterminal. Rutiner for håndtering av kontanter og sjekker, bokføring av innbetalinger og kasseoppgjør er omtalt i pkt. 5.4.6.</ledd>
      <ledd id="/kapittel/i/ledd/227">3.7.3. Utbetalinger</ledd>
      <ledd id="/kapittel/i/ledd/228">3.7.3.1. Elektronisk overføring</ledd>
      <ledd id="/kapittel/i/ledd/229">Utbetalinger skal normalt skje ved elektronisk overføring mellom bankkontoer uten bruk av særskilt melding fra banken til mottaker. Alle utbetalinger skal foretas til rett tid og kredittid skal utnyttes.</ledd>
      <ledd id="/kapittel/i/ledd/230">3.7.3.2. Produksjon og overføring av betalingsoppdrag</ledd>
      <ledd id="/kapittel/i/ledd/231">Betalingsoppdrag skal produseres i virksomhetens økonomisystem. Betalingsoppdraget overføres banken i elektronisk form og på en sikker måte.</ledd>
      <ledd id="/kapittel/i/ledd/232">3.7.3.3. Autorisasjon av betalingsoppdrag</ledd>
      <ledd id="/kapittel/i/ledd/233">Før betaling kan utføres av banken, skal den autoriseres av en person i virksomheten med slik fullmakt. Overordnet departement kan for små virksomheter godkjenne at en annen statlig virksomhet eller en statlig tjenesteyter gis fullmakt til å autorisere på vegne av virksomheten. Den eller de som autoriserer skal foreta en kontroll av at det som ligger i virksomhetens system, er i overensstemmelse med antall transaksjoner og totalsum i bankens system. Den som autoriserer skal ikke kunne endre beløp eller kontonummer i betalingsoppdraget.</ledd>
      <ledd id="/kapittel/i/ledd/234">3.7.3.4. Avregningsretur</ledd>
      <ledd id="/kapittel/i/ledd/235">For gjennomførte utbetalinger leverer banken elektronisk avregningsretur.</ledd>
      <ledd id="/kapittel/i/ledd/236">Virksomheten skal benytte informasjonen i avregningsreturen til oppdatering av økonomisystemet og kontroll mot utbetaling i bank. Dersom oppdateringen av økonomisystemet gjøres manuelt, skal det sikres at avregningsreturen er i samsvar med overført oppdrag til banken.</ledd>
      <ledd id="/kapittel/i/ledd/237">3.7.3.5. Bruk av håndkasse, betalingskort og sjekk</ledd>
      <ledd id="/kapittel/i/ledd/238">Virksomheten kan opprette en fast håndkasse med en samlet kassebeholdning begrenset oppad til 2 000 kroner. Kassebeholdningen kan utvides utover avtalt beløp etter skriftlig godkjenning av overordnet departement.</ledd>
      <ledd id="/kapittel/i/ledd/239">En håndkasse skal bare benyttes til dekning av mindre, tilfeldige utgifter, og skal ikke benyttes til utbetaling av forskudd (lønn, reise) eller godtgjørelser av noen art.</ledd>
      <ledd id="/kapittel/i/ledd/240">Ansvaret for håndkassen skal være tillagt en person (kasserer), og det må etableres forsvarlige rutiner for oppgjør, kontroll og oppbevaring av håndkassen.</ledd>
      <ledd id="/kapittel/i/ledd/241">Det skal ikke knyttes betalingskort til virksomhetens arbeidskonto, slik at kontoen blir belastet for betalinger direkte (debetkort/bankkort). Betalingskort som står på virksomhetens navn og som ikke er tilknyttet virksomhetens arbeidskonto (kredittkort m.m.), kan benyttes etter bestemmelser i Finansdepartementets rundskriv R-105 [R-2015-105].</ledd>
      <ledd id="/kapittel/i/ledd/242">Virksomheten kan unntaksvis bruke sjekk ved utbetalinger. Sjekken skal undertegnes av to personer med fullmakt.</ledd>
      <ledd id="/kapittel/i/ledd/243">3.7.4. Kontoutskrift</ledd>
      <ledd id="/kapittel/i/ledd/244">Virksomhetens tilgang til opplysninger og annen informasjon om arbeidskontoer i banken og oppgjørskontoer i Norges Bank er regulert i rammeavtale med bank og i retningslinjer for oppgjørskontoer i Norges Bank.</ledd>
      <ledd id="/kapittel/i/ledd/245">Bevegelsene på kontoutskriftene skal kontrolleres, og eventuelle ikke bokførte bevegelser skal bokføres mot en interimskonto slik at det muliggjør avstemming i henhold til kap. 4.</ledd>
      <ledd id="/kapittel/i/ledd/246">Kapittel 4. Felles standarder for bokføring og økonomisystem</ledd>
      <ledd id="/kapittel/i/ledd/247">4.1. Innledning</ledd>
      <ledd id="/kapittel/i/ledd/248">Kapitlet inneholder bestemmelser om virksomhetens økonomisystem, bokføring, registrering, avstemminger og oppbevaring av regnskapsmateriale. Det inneholder videre bestemmelser om virksomhetens organisering av økonomioppgavene.</ledd>
      <ledd id="/kapittel/i/ledd/249">Bestemmelsene er basert på grunnleggende forutsetninger for bokføring, spesifikasjon, dokumentasjon og oppbevaring. Formålet med bestemmelsene er å sikre at virksomheten har systemer og rutiner som ivaretar rapporteringskrav, innsyn og kontroll, samt at økonomioppgavene er organisert på en forsvarlig måte.</ledd>
      <ledd id="/kapittel/i/ledd/250">4.2. Grunnleggende forutsetninger for bokføring</ledd>
      <ledd id="/kapittel/i/ledd/251">Bokføring, spesifikasjon, dokumentasjon og oppbevaring av regnskapsopplysninger skal skje i samsvar med følgende grunnleggende forutsetninger:
<liste id="/kapittel/i/ledd/251/liste/a"><lverdi>a)</lverdi><avsnitt id="/kapittel/i/ledd/251/liste/a/avsnitt/1"><i>Tilgang til økonomisystem:</i> Det skal foreligge et elektronisk økonomisystem som muliggjør produksjon av pliktig regnskapsrapportering, jf. pkt. 3.3.2, og spesifikasjoner, jf. pkt. 4.4.3.</avsnitt></liste>
<liste id="/kapittel/i/ledd/251/liste/b"><lverdi>b)</lverdi><avsnitt id="/kapittel/i/ledd/251/liste/b/avsnitt/1"><i>Fullstendighet:</i> Alle transaksjoner og andre regnskapsmessige disposisjoner skal bokføres på en fullstendig måte i regnskapssystemet.</avsnitt></liste>
<liste id="/kapittel/i/ledd/251/liste/c"><lverdi>c)</lverdi><avsnitt id="/kapittel/i/ledd/251/liste/c/avsnitt/1"><i>Realitet:</i> Bokførte opplysninger skal være resultat av faktisk inntrufne hendelser eller regnskapsmessige vurderinger og skal gjelde virksomheten.</avsnitt></liste>
<liste id="/kapittel/i/ledd/251/liste/d"><lverdi>d)</lverdi><avsnitt id="/kapittel/i/ledd/251/liste/d/avsnitt/1"><i>Nøyaktighet:</i> Opplysninger skal bokføres og spesifiseres korrekt og nøyaktig.</avsnitt></liste>
<liste id="/kapittel/i/ledd/251/liste/e"><lverdi>e)</lverdi><avsnitt id="/kapittel/i/ledd/251/liste/e/avsnitt/1"><i>Ajourhold:</i> Opplysninger skal bokføres og spesifiseres så ofte som opplysningenes karakter og virksomhetens art og omfang tilsier.</avsnitt></liste>
<liste id="/kapittel/i/ledd/251/liste/f"><lverdi>f)</lverdi><avsnitt id="/kapittel/i/ledd/251/liste/f/avsnitt/1"><i>Dokumentasjon av bokførte opplysninger:</i> Bokførte opplysninger skal være dokumentert på en måte som gjør etterprøving og kontroll mulig.</avsnitt></liste>
<liste id="/kapittel/i/ledd/251/liste/g"><lverdi>g)</lverdi><avsnitt id="/kapittel/i/ledd/251/liste/g/avsnitt/1"><i>Sporbarhet:</i> Det skal foreligge toveis kontrollspor mellom dokumentasjon, spesifikasjoner og pliktig regnskapsrapportering.</avsnitt></liste>
<liste id="/kapittel/i/ledd/251/liste/h"><lverdi>h)</lverdi><avsnitt id="/kapittel/i/ledd/251/liste/h/avsnitt/1"><i>Oppbevaring:</i> Dokumentasjon, bokførte opplysninger og pliktig regnskapsrapportering skal oppbevares i henhold til pkt. 4.4.9 og 4.4.10.</avsnitt></liste>
<liste id="/kapittel/i/ledd/251/liste/i"><lverdi>i)</lverdi><avsnitt id="/kapittel/i/ledd/251/liste/i/avsnitt/1"><i>Sikring:</i> Regnskapsmaterialet skal sikres på en forsvarlig måte mot urettmessig endring, sletting eller tap.</avsnitt></liste></ledd>
      <ledd id="/kapittel/i/ledd/252">4.3. Funksjonalitet i økonomisystemet</ledd>
      <ledd id="/kapittel/i/ledd/253">4.3.1. Generelt</ledd>
      <ledd id="/kapittel/i/ledd/254">Virksomheten skal bruke et elektronisk økonomisystem for registrering og regnskapsføring (bokføring og pliktig regnskapsrapportering) og for betalingsformidling. Systemet skal ha funksjonalitet som ivaretar de oppgavene en virksomhet er pålagt i henhold til dette regelverket og andre gjeldende lover og regler, herunder funksjonalitet som muliggjør en forsvarlig økonomistyring.</ledd>
      <ledd id="/kapittel/i/ledd/255">Et økonomisystem omfatter:
<liste id="/kapittel/i/ledd/255/liste/1"><lverdi>-</lverdi><avsnitt id="/kapittel/i/ledd/255/liste/1/avsnitt/1">regnskapssystem, med hovedbok og reskontro</avsnitt></liste>
<liste id="/kapittel/i/ledd/255/liste/2"><lverdi>-</lverdi><avsnitt id="/kapittel/i/ledd/255/liste/2/avsnitt/1">lønnssystem</avsnitt></liste>
<liste id="/kapittel/i/ledd/255/liste/3"><lverdi>-</lverdi><avsnitt id="/kapittel/i/ledd/255/liste/3/avsnitt/1">fakturabehandlingssystem</avsnitt></liste>
<liste id="/kapittel/i/ledd/255/liste/4"><lverdi>-</lverdi><avsnitt id="/kapittel/i/ledd/255/liste/4/avsnitt/1">hjelpesystem.</avsnitt></liste></ledd>
      <ledd id="/kapittel/i/ledd/256">Et hjelpesystem produserer eller påvirker innholdet i bokførte transaksjoner og andre regnskapsmessige disposisjoner.</ledd>
      <ledd id="/kapittel/i/ledd/257">Økonomisystemet skal gi grunnlag for å
<liste id="/kapittel/i/ledd/257/liste/a"><lverdi>a)</lverdi><avsnitt id="/kapittel/i/ledd/257/liste/a/avsnitt/1">sammenstille økonomisk informasjon slik at virksomheten kan foreta budsjettkontroll og eventuelt oppfølging mot mål og resultater, samt bidra med nødvendig styringsinformasjon til virksomhetsledelsen og overordnet departement</avsnitt></liste>
<liste id="/kapittel/i/ledd/257/liste/b"><lverdi>b)</lverdi><avsnitt id="/kapittel/i/ledd/257/liste/b/avsnitt/1">levere rapporter til overordnet departement om regnskapsførte utgifter og inntekter i forhold til bevilgning, som grunnlag for departementets overordnede ansvar for budsjettkontroll</avsnitt></liste>
<liste id="/kapittel/i/ledd/257/liste/c"><lverdi>c)</lverdi><avsnitt id="/kapittel/i/ledd/257/liste/c/avsnitt/1">rapportere informasjon til overordnet departement om kapitalposter som skal oppføres i kapitalregnskapet, jf. pkt. 3.5.3</avsnitt></liste>
<liste id="/kapittel/i/ledd/257/liste/d"><lverdi>d)</lverdi><avsnitt id="/kapittel/i/ledd/257/liste/d/avsnitt/1">avgi pliktig regnskapsrapportering, jf. pkt. 3.3.2.</avsnitt></liste></ledd>
      <ledd id="/kapittel/i/ledd/258">Fra alle modulene som inngår i økonomisystemet (regnskapssystem, lønnssystem og hjelpesystemer), skal det være mulig å produsere spesifikasjoner i overensstemmelse med pkt. 4.4.3.</ledd>
      <ledd id="/kapittel/i/ledd/259">4.3.2. Funksjonalitet for bokføring og registrering</ledd>
      <ledd id="/kapittel/i/ledd/260">I økonomisystemet skal det kunne registreres data tilknyttet hver enkelt bokført transaksjon eller regnskapsmessig disposisjon og i faste register, som sikrer hensiktsmessig oppfølging og rapportering av økonomisk informasjon. Det må kunne registreres informasjon som ivaretar krav til pliktig regnskapsrapportering, jf. pkt. 3.3.2. Virksomheten skal legge standard kontoplan inn i regnskapssystemet slik at bokføring i kontospesifikasjonen følger de angitte artskontoene, jf. krav til virksomhetens kontoplan i pkt. 3.3.3.</ledd>
      <ledd id="/kapittel/i/ledd/261">Økonomisystemet skal ha funksjonalitet som tilrettelegger for
<liste id="/kapittel/i/ledd/261/liste/a"><lverdi>a)</lverdi><avsnitt id="/kapittel/i/ledd/261/liste/a/avsnitt/1">kontroller som sikrer korrekt bokføring</avsnitt></liste>
<liste id="/kapittel/i/ledd/261/liste/b"><lverdi>b)</lverdi><avsnitt id="/kapittel/i/ledd/261/liste/b/avsnitt/1">at bokførte transaksjoner og andre regnskapsmessige disposisjoner er nummerert eller identifisert på en annen måte, jf. pkt. 4.4.4.</avsnitt></liste></ledd>
      <ledd id="/kapittel/i/ledd/262">Når økonomisystemet består av flere moduler, skal systemet sikre korrekt overføring mellom modulene og gjenbruk av registrerte data.</ledd>
      <ledd id="/kapittel/i/ledd/263">Systemfunksjonalitet knyttet til retting av opplysninger er omtalt i pkt. 4.4.7.</ledd>
      <ledd id="/kapittel/i/ledd/264">4.3.3. Betalingsformidling</ledd>
      <ledd id="/kapittel/i/ledd/265">Økonomisystemet skal ha funksjonalitet for betalingsformidling som er i overensstemmelse med krav som stilles i avtalene mellom Direktoratet for økonomistyring og banker, jf. pkt. 3.7.</ledd>
      <ledd id="/kapittel/i/ledd/266">4.3.4. Rapporteringsfunksjonalitet</ledd>
      <ledd id="/kapittel/i/ledd/267">Fra økonomisystemet skal det kunne utarbeides pliktig regnskapsrapportering i overensstemmelse med pkt. 4.3.1 d, spesifikasjoner i overensstemmelse med pkt. 4.4.3, og andre rapporter ut fra behov for styringsinformasjon, budsjettkontroll, analyser m.m. jf. pkt. 4.3.1 a-c.</ledd>
      <ledd id="/kapittel/i/ledd/268">Det skal kunne utarbeides oppstilling som viser eventuelle forskjeller mellom bokførte beløp og rapportering til statsregnskapet.</ledd>
      <ledd id="/kapittel/i/ledd/269">4.3.5. Dokumentasjon av økonomisystemet</ledd>
      <ledd id="/kapittel/i/ledd/270">Det skal foreligge en systemdokumentasjon som gjør det mulig å sette seg inn i alle deler av økonomisystemets oppbygging og virkemåte. Dette omfatter dokumentasjon av alle funksjoner og registre for datainnsamling, datalagring og behandling av transaksjoner i økonomisystemet, herunder danning av systemgenererte poster, behandling av faste data, oppsettsparametere, tilgangskontroller og tilgangsrettigheter, maskinelle og manuelle avstemminger og generering av spesifikasjoner av pliktig regnskapsrapportering. Det skal være en oversiktlig og fullstendig beskrivelse av kontrollsporet fram og tilbake fra innsamling av regnskapsdata gjennom alle behandlinger og til pliktig regnskapsrapportering.</ledd>
      <ledd id="/kapittel/i/ledd/271">Brukerdokumentasjonen skal være utformet slik at en regnskapskyndig kan sette seg inn i systemets virkemåte for alle funksjoner og prosesser.</ledd>
      <ledd id="/kapittel/i/ledd/272">Systemdokumentasjonen og brukerdokumentasjonen skal oppdateres ved endringer av økonomisystemet.</ledd>
      <ledd id="/kapittel/i/ledd/273">Dokumentasjonen av økonomisystemet skal være på norsk, svensk, dansk eller engelsk.</ledd>
      <ledd id="/kapittel/i/ledd/274">4.3.6. Sikkerhet i økonomisystemet</ledd>
      <ledd id="/kapittel/i/ledd/275">Økonomisystemet skal ha et sikkerhetsnivå som er tilpasset virksomhetens aktiviteter og der det tas hensyn til risiko og vesentlighet knyttet til aktiviteten.</ledd>
      <ledd id="/kapittel/i/ledd/276">Økonomisystemet skal ha tilgangskontroller som sikrer systemets funksjoner og data mot uautorisert endring (dataintegritet). Tilgangskontrollene skal være basert på at alle brukere har en personlig identifikasjon som er sikret med passord eller lignende, og det skal kunne tildeles tilgangsrettigheter tilpasset brukernes oppgaver. Systemet skal tilfredsstille lovmessige krav til beskyttelse mot innsyn i data.</ledd>
      <ledd id="/kapittel/i/ledd/277">Økonomisystemet skal ha funksjonalitet som for alle vesentlige funksjoner som medfører oppdatering av regnskapsdata eller generering eller importering av filer med elektronisk signatur/segl (eksempelvis betalingsfiler), logger personlig identifikasjon, dato og klokkeslett for handlingen. Loggrutinene skal være utformet slik at det er enkelt å lese og søke i loggdataene. Det skal etableres sikre prosedyrer, herunder logging, knyttet til endring av lagrede data når endringen gjøres uten bruk av applikasjonenes normale funksjoner.</ledd>
      <ledd id="/kapittel/i/ledd/278">Det skal etableres rutiner for applikasjonsforvaltning og drift av økonomisystemet som sikrer tilfredsstillende tilgjengelighet til systemets funksjoner og data.</ledd>
      <ledd id="/kapittel/i/ledd/279">Ved anskaffelse av nytt økonomisystem eller vesentlige oppgraderinger i systemer, skal systemet testes og formelt godkjennes av virksomheten før det settes i drift. Riksrevisjonen skal orienteres når systemet tas i bruk.</ledd>
      <ledd id="/kapittel/i/ledd/280">Ved godkjenning eller attestasjon av elektronisk dokumentasjon, skal dokumentasjonen tilknyttes elektronisk signatur som viser hvilken tilsatt som har godkjent eller attestert dokumentasjonen. Det skal være mulig å vise om dokumentasjonsdataene eventuelt er blitt endret etter dette.</ledd>
      <ledd id="/kapittel/i/ledd/281">Finansdepartementet kan fastsette nærmere bestemmelser om sikkerhet i økonomisystemet.</ledd>
      <ledd id="/kapittel/i/ledd/282">4.4. Bokføring, spesifikasjon, dokumentasjon og oppbevaring</ledd>
      <ledd id="/kapittel/i/ledd/283">4.4.1. Generelt</ledd>
      <ledd id="/kapittel/i/ledd/284">Kravene til bokføring, spesifikasjon, dokumentasjon og oppbevaring skal sikre fullstendighet, realitet og nøyaktighet ved utarbeidelse av regnskapsrapportering og grunnlaget for å kunne kontrollere rapportering og bokføring i ettertid.</ledd>
      <ledd id="/kapittel/i/ledd/285">4.4.2. Bokføring, registrering og ajourhold</ledd>
      <ledd id="/kapittel/i/ledd/286">Virksomheten skal bokføre alle opplysninger som er nødvendige for å kunne utarbeide pliktig regnskapsrapportering som nevnt i pkt. 3.3.2 og spesifikasjoner av pliktig regnskapsrapportering som nevnt i pkt. 4.4.3.</ledd>
      <ledd id="/kapittel/i/ledd/287">Bokføring skal skje så ofte som virksomhetens og transaksjonenes art og omfang tilsier. Bokføringen skal være à jour innen fristene for den aktuelle pliktige regnskapsrapportering, jf. pkt. 3.3.2.</ledd>
      <ledd id="/kapittel/i/ledd/288">Bank- og kontanttransaksjoner skal registreres daglig, med mindre det foreligger særskilte grunner for at det tar lenger tid.</ledd>
      <ledd id="/kapittel/i/ledd/289">4.4.3. Spesifikasjoner av pliktig regnskapsrapportering</ledd>
      <ledd id="/kapittel/i/ledd/290">Virksomheten skal være i stand til å kunne utarbeide spesifikasjon av pliktig regnskapsrapportering i punkt a til g under. Dato for utarbeidelse skal fremgå av spesifikasjonen.</ledd>
      <ledd id="/kapittel/i/ledd/291">Spesifikasjonene i punkt a til e skal kunne utarbeides månedlig:
<br/></ledd>
      <ledd id="/kapittel/i/ledd/292">a) <i>Bokføringsspesifikasjon</i></ledd>
      <ledd id="/kapittel/i/ledd/293">Alle bokførte opplysninger pr. periode, der alle poster skal fremgå i ordnet rekkefølge med dokumentasjonsdato og dokumentasjonshenvisning, tilordningskoder og andre relevante behandlingskoder. Systemgenererte poster kan fremkomme som totaler dersom de er lett kontrollerbare. Det samme gjelder for poster som er spesifisert i underliggende journaler eller lignende (eksempelvis fakturajournal). Disse journalene er i slike tilfeller en del av bokføringsspesifikasjonen.
<br/></ledd>
      <ledd id="/kapittel/i/ledd/294">b) <i>Kontospesifikasjon</i></ledd>
      <ledd id="/kapittel/i/ledd/295">Alle kontoer pr. periode, der det for hver konto skal angis kontokode og kontonavn, alle poster i ordnet rekkefølge med dokumentasjonsdato og dokumentasjonshenvisning, andre relevante behandlingskoder og inn- og utgående saldo. Virksomheter som har avgiftspliktig omsetning, skal kunne spesifisere inngående og utgående merverdiavgift pr. transaksjon.</ledd>
      <ledd id="/kapittel/i/ledd/296">Virksomheter som inngår i nettoføringsordningen for budsjettering og regnskapsføring av merverdiavgift i statsforvaltningen, skal kunne spesifisere merverdiavgiften pr. transaksjon.</ledd>
      <ledd id="/kapittel/i/ledd/297">Poster i kontospesifikasjonen kan fremkomme som totaler når de er spesifisert i underliggende journaler eller lignende (eksempelvis fakturajournal). Disse journalene er i slike tilfeller en del av kontospesifikasjonen.</ledd>
      <ledd id="/kapittel/i/ledd/298">I tillegg skal det ved årets slutt kunne utarbeides en saldoliste som inneholder en oversikt over alle kontoer. Hver konto skal vise kontokode og kontonavn og utgående saldo.
<br/></ledd>
      <ledd id="/kapittel/i/ledd/299">c) <i>Rapporteringsspesifikasjon</i></ledd>
      <ledd id="/kapittel/i/ledd/300">Alle rapporterte opplysninger i s-rapporten til statsregnskapet, der det for hver kombinasjon av konto i bevilgningsregnskap/kapitalregnskap (kapittel/post, oppgjørskonto i Norges Bank eller mellomværende med statskassen) og artskonto skal fremgå alle poster i ordnet rekkefølge med beløp og dokumentasjonshenvisning.</ledd>
      <ledd id="/kapittel/i/ledd/301">Poster i rapporteringsspesifikasjonen kan fremkomme som totaler når de er spesifisert i underliggende journaler eller lignende (eksempelvis fakturajournal). Disse journalene er i slike tilfeller en del av rapporteringsspesifikasjonen.
<br/></ledd>
      <ledd id="/kapittel/i/ledd/302">d) <i>Kundespesifikasjon</i></ledd>
      <ledd id="/kapittel/i/ledd/303">Alle transaksjoner med kunder pr. periode, der kundens kode og navn, alle poster i ordnet rekkefølge med dokumentasjonsdato og dokumentasjonshenvisning og inn- og utgående saldo skal fremgå.
<br/></ledd>
      <ledd id="/kapittel/i/ledd/304">e) <i>Leverandørspesifikasjon</i></ledd>
      <ledd id="/kapittel/i/ledd/305">Alle transaksjoner med leverandører pr. periode, der leverandørens kode, navn og organisasjonsnummer, alle poster i ordnet rekkefølge med dokumentasjonsdato og dokumentasjonshenvisning og inn- og utgående saldo skal fremgå.</ledd>
      <ledd id="/kapittel/i/ledd/306">Spesifikasjonene i punkt f og g skal kunne utarbeides for hver periode med pliktig regnskapsrapportering:
<br/></ledd>
      <ledd id="/kapittel/i/ledd/307">f) <i>Spesifikasjon av merverdiavgift - avgiftspliktig omsetning</i></ledd>
      <ledd id="/kapittel/i/ledd/308">Virksomheter som har avgiftspliktig omsetning, skal kunne spesifisere grunnlaget for inngående og utgående merverdiavgift fordelt på de forskjellige avgiftssatsene spesifisert pr. termin. Spesifikasjonen skal vise beløp pr. konto og totalt. Spesifikasjonen skal også vise avgiftsfri omsetning og uttak, omsetning som omfattes av reglene om omvendt avgiftsplikt samt omsetning og uttak som faller utenfor bestemmelsene i merverdiavgiftsloven kap. 3. For utgående merverdiavgift skal avgiftsgrunnlaget også kunne spesifiseres pr. transaksjon. Spesifikasjonen skal dessuten vise eventuelle forskjeller mellom beregnet grunnlag i henhold til kontospesifikasjonen og innberettet avgiftsgrunnlag, spesifisert pr. transaksjon for hver avgiftssats.
<br/></ledd>
      <ledd id="/kapittel/i/ledd/309">g) <i>Spesifikasjon av lønnsopplysningspliktige ytelser</i></ledd>
      <ledd id="/kapittel/i/ledd/310">Lønnsopplysningspliktige ytelser skal spesifiseres pr. periode etter kontoene i regnskapssystemet (konteringssammendrag). Arbeidsgiveravgiftspliktige ytelser skal dessuten kunne gjengis samlet, pr. avgiftssats og kommune.</ledd>
      <ledd id="/kapittel/i/ledd/311">4.4.4. Sporbarhet</ledd>
      <ledd id="/kapittel/i/ledd/312">Bokførte opplysninger skal lett kunne følges fra dokumentasjon via spesifikasjoner fram til pliktig regnskapsrapportering. Det skal likeledes på en lett kontrollerbar måte være mulig med utgangspunkt i pliktig regnskapsrapportering å kunne finne tilbake til dokumentasjonen for de enkelte bokførte opplysningene.</ledd>
      <ledd id="/kapittel/i/ledd/313">Dokumentasjon av bokførte opplysninger skal være nummererte eller identifisert på annen måte som gjør det mulig å kontrollere at den er fullstendig, jf. krav til økonomisystemet i pkt. 4.3.2 og 4.3.5.</ledd>
      <ledd id="/kapittel/i/ledd/314">4.4.5. Dokumentasjon av bokførte opplysninger</ledd>
      <ledd id="/kapittel/i/ledd/315">Bokførte opplysninger skal være dokumentert på en måte som gjør etterprøving og kontroll mulig. Dokumentasjonen skal etter utstedelse være forsvarlig beskyttet mot endring. Dersom dokumentasjonen består av flere dokumenter, skal det være referanse fra primærdokumentet til de øvrige dokumentene.</ledd>
      <ledd id="/kapittel/i/ledd/316">4.4.6. Dokumentasjon av balansen (avstemminger)</ledd>
      <ledd id="/kapittel/i/ledd/317">For hver måned og ved årets slutt skal virksomheten foreta avstemminger og spesifiseringer av regnskapsførte tall som benyttes ved rapportering til statsregnskapet, intern styring og rapportering til overordnet departement. Avstemmingene og spesifiseringene skal omfatte alle balansekontoer, herunder interimskontoer. Videre skal det foreligge kommentarer til eldre, uidentifiserte poster. Den som utfører avstemminger, skal signere og datere for utført arbeid på dokumentasjonen som oppbevares. Avhengig av virksomhetens kompleksitet og størrelse, skal det vurderes behov for å etablere rutiner med at en annen signerer for ettersyn av avstemmingene eller spesifiseringene.</ledd>
      <ledd id="/kapittel/i/ledd/318">Bokføring på interimskontoer ved ut- eller innbetalinger som ikke er postert på kapittel og post, eller hvor det er gjort postering på kapittel og post uten tilhørende ut- eller innbetaling, skal fremgå av kontospesifikasjonen og inngå i saldoen som rapporteres som mellomværende med statskassen.</ledd>
      <ledd id="/kapittel/i/ledd/319">Ved utarbeidelse av årsregnskapet skal det foreligge dokumentasjon for alle balanseposter.</ledd>
      <ledd id="/kapittel/i/ledd/320">4.4.7. Retting av bokførte opplysninger og andre registrerte opplysninger</ledd>
      <ledd id="/kapittel/i/ledd/321">Det skal være etablert rutiner og systemfunksjonalitet som sikrer at feil og mangler som oppstår ved bokføring, registreringer og overføringer, blir oppdaget og rettet. Feil skal rettes i det systemet de oppstod, med mindre dette er svært vanskelig å gjennomføre.</ledd>
      <ledd id="/kapittel/i/ledd/322">Bokførte opplysninger skal ikke endres eller slettes. Etter bokføring skal retting skje med ny, dokumentert postering (korreksjon). Slike korreksjoner skal skje ved at den opprinnelige posteringen i sin helhet reverseres og det skal på dokumentasjon av korreksjonen henvises til opprinnelig dokumentasjon med mindre dette er upraktisk.</ledd>
      <ledd id="/kapittel/i/ledd/323">Retting eller endring av andre registrerte opplysninger (enn de bokførte), som direkte eller indirekte påvirker bokførte opplysninger og andre regnskapsmessige disposisjoner, skal dokumenteres for å kunne kontrollere riktigheten av rettingen eller endringen i ettertid.</ledd>
      <ledd id="/kapittel/i/ledd/324">4.4.8. Krav til språk</ledd>
      <ledd id="/kapittel/i/ledd/325">Spesifikasjoner og dokumentasjon som nevnt i pkt. 4.4.10.2 c), d) og e), som er utarbeidet av virksomheten, skal være på norsk, svensk, dansk eller engelsk.</ledd>
      <ledd id="/kapittel/i/ledd/326">4.4.9. Oppbevaring og elektronisk tilgjengelighet</ledd>
      <ledd id="/kapittel/i/ledd/327">4.4.9.1. Generelt om oppbevaring av regnskapsmateriale</ledd>
      <ledd id="/kapittel/i/ledd/328">Oppbevaringspliktig regnskapsmateriale skal oppbevares ordnet og være forsvarlig sikret mot ødeleggelse, tap og endring. Regnskapsmaterialet skal kunne fremlegges for kontroll i hele oppbevaringstiden i en form som muliggjør etterkontroll.</ledd>
      <ledd id="/kapittel/i/ledd/329">Regnskapsmateriale og regnskapsdata skal være tilgjengelig i lesbar form og skal kunne skrives ut på papir i hele oppbevaringsperioden.</ledd>
      <ledd id="/kapittel/i/ledd/330">Originalt regnskapsmateriale kan erstattes ved overføring av regnskapsinformasjon til andre media hvis muligheten til å etterprøve pliktig regnskapsrapportering i regnskapsmaterialets oppbevaringstid ikke svekkes.</ledd>
      <ledd id="/kapittel/i/ledd/331">Arkiv som ikke lenger er i bruk for administrative formål (eldre arkiv), og arkiv etter organ som er nedlagt eller har avsluttet virksomheten sin (avsluttede arkiv), skal avleveres til arkivverket, jf. § 5-1 i forskrift 11. desember 1998 nr. 1193 om offentlege arkiv.</ledd>
      <ledd id="/kapittel/i/ledd/332">4.4.9.2. Elektronisk tilgjengelighet</ledd>
      <ledd id="/kapittel/i/ledd/333">Bokførte opplysninger skal være tilgjengelig elektronisk slik at de kan brukes av applikasjonen i minst 3 år og 6 måneder etter regnskapsårets slutt.</ledd>
      <ledd id="/kapittel/i/ledd/334">4.4.9.3. Sikkerhetskopi</ledd>
      <ledd id="/kapittel/i/ledd/335">Det skal foreligge en sikkerhetskopi av bokførte opplysninger og regnskapsmateriale som oppbevares elektronisk. Sikkerhetskopiering skal skje så ofte som virksomhetens og transaksjonenes art og omfang tilsier og innen ajourholdsfristene i pkt. 4.4.2. Sikkerhetskopien skal oppbevares atskilt fra originalen. Testing av sikkerhetskopien skal skje minimum en gang i året.</ledd>
      <ledd id="/kapittel/i/ledd/336">Dersom regnskapsmateriale er erstattet ved overføring av regnskapsinformasjon til elektronisk medium, skal originalt regnskapsmateriale oppbevares til det er tatt sikkerhetskopi av det elektroniske regnskapsmaterialet.</ledd>
      <ledd id="/kapittel/i/ledd/337">Det skal foreligge en fortegnelse over regnskapsmateriale som er sikkerhetskopiert, hvor ofte sikkerhetskopiering gjennomføres og hvor originalen og sikkerhetskopien oppbevares. Fortegnelsen skal oppbevares i 10 år etter regnskapsårets slutt.</ledd>
      <ledd id="/kapittel/i/ledd/338">Reglene i pkt. 4.4.9 og 4.4.10 om oppbevaringspliktig regnskapsmateriale, oppbevaringstid, sikring og elektronisk tilgjengelighet gjelder tilsvarende for sikkerhetskopien som for originalen.</ledd>
      <ledd id="/kapittel/i/ledd/339">4.4.9.4. Lukking av regnskapsperioder</ledd>
      <ledd id="/kapittel/i/ledd/340">Regnskapsperioder skal lukkes innen 1 måned etter fristene for pliktig regnskapsrapportering. Lukkingen skal skje på en måte som gir betryggende sikring mot endring eller sletting av bokførte opplysninger.</ledd>
      <ledd id="/kapittel/i/ledd/341">Det skal foreligge en beskrivelse av regnskapssystemets funksjonalitet for lukking av regnskapsperioder, herunder hvordan lukkingen gir betryggende sikring mot endring eller sletting av bokførte opplysninger. Beskrivelsen skal oppbevares i 10 år etter regnskapsårets slutt.</ledd>
      <ledd id="/kapittel/i/ledd/342">Bestemmelsene om lukking over gjelder ikke for virksomheter som oppbevarer utarbeidede spesifikasjoner av pliktig regnskapsrapportering, jf. pkt. 4.4.10.2 c).</ledd>
      <ledd id="/kapittel/i/ledd/343">4.4.9.5. Andre bestemmelser om oppbevaring</ledd>
      <ledd id="/kapittel/i/ledd/344">Riksarkivaren kan fastsette bestemmelser om at enkelte regnskapsserier helt eller delvis skal oppbevares for senere avlevering til arkivverket.</ledd>
      <ledd id="/kapittel/i/ledd/345">Det vises ellers til arkivloven 4. desember 1992 nr. 126 med tilhørende forskrifter.</ledd>
      <ledd id="/kapittel/i/ledd/346">4.4.10. Krav til oppbevaringstid</ledd>
      <ledd id="/kapittel/i/ledd/347">4.4.10.1. Regnskapsmateriale som skal overleveres Riksarkivet eller statsarkivet</ledd>
      <ledd id="/kapittel/i/ledd/348">Følgende regnskapsmateriale skal bevares av virksomheten og avleveres til arkivverket (Riksarkivet eller statsarkivene) når det er om lag 25-30 år gammelt, jf. forskrifter om offentlige arkiv:
<liste id="/kapittel/i/ledd/348/liste/a"><lverdi>a)</lverdi><avsnitt id="/kapittel/i/ledd/348/liste/a/avsnitt/1">virksomhetens årsrapport med årsregnskap, jf. pkt. 2.3.3 og pkt. 3.4</avsnitt></liste>
<liste id="/kapittel/i/ledd/348/liste/b"><lverdi>b)</lverdi><avsnitt id="/kapittel/i/ledd/348/liste/b/avsnitt/1">virksomhetens saldoliste, en oppstilling over alle kontoer i regnskapssystemet, der det for hver konto skal vises kontokode og kontonavn og utgående saldo.</avsnitt></liste></ledd>
      <ledd id="/kapittel/i/ledd/349">4.4.10.2. Regnskapsmateriale som skal oppbevares i 10 år</ledd>
      <ledd id="/kapittel/i/ledd/350">Følgende regnskapsmateriale skal oppbevares i minst 10 år etter regnskapsårets slutt:
<liste id="/kapittel/i/ledd/350/liste/a"><lverdi>a)</lverdi><avsnitt id="/kapittel/i/ledd/350/liste/a/avsnitt/1">pliktig regnskapsrapportering som ikke dekkes i pkt. 4.4.10.1</avsnitt></liste>
<liste id="/kapittel/i/ledd/350/liste/b"><lverdi>b)</lverdi><avsnitt id="/kapittel/i/ledd/350/liste/b/avsnitt/1">instrukser</avsnitt></liste>
<liste id="/kapittel/i/ledd/350/liste/c"><lverdi>c)</lverdi><avsnitt id="/kapittel/i/ledd/350/liste/c/avsnitt/1">spesifikasjoner av pliktig regnskapsrapportering som nevnt i pkt. 4.4.3, eller bokførte opplysninger som er nødvendig for å kunne utarbeide slike spesifikasjoner av pliktig regnskapsrapportering</avsnitt></liste>
<liste id="/kapittel/i/ledd/350/liste/d"><lverdi>d)</lverdi><avsnitt id="/kapittel/i/ledd/350/liste/d/avsnitt/1">dokumentasjon av bokførte og slettede opplysninger, herunder:</avsnitt><liste id="/kapittel/i/ledd/350/liste/d-1"><lverdi>-</lverdi><avsnitt id="/kapittel/i/ledd/350/liste/d-1/avsnitt/1">dokumentasjon som lages ved oppdatering av økonomisystemet i forbindelse med innlesing av avregningsretur og konteringsdata fra banken</avsnitt></liste><liste id="/kapittel/i/ledd/350/liste/d-2"><lverdi>-</lverdi><avsnitt id="/kapittel/i/ledd/350/liste/d-2/avsnitt/1">kontoutskrift fra bank, med underdokumentasjon som eksempelvis giro- og overføringsblanketter som dokumenterer innbetalinger</avsnitt></liste><liste id="/kapittel/i/ledd/350/liste/d-3"><lverdi>-</lverdi><avsnitt id="/kapittel/i/ledd/350/liste/d-3/avsnitt/1">lønnsjournal, spesifikasjon av samtlige transaksjoner pr. tilsatt pr. periode</avsnitt></liste><liste id="/kapittel/i/ledd/350/liste/d-4"><lverdi>-</lverdi><avsnitt id="/kapittel/i/ledd/350/liste/d-4/avsnitt/1">konteringslister</avsnitt></liste><liste id="/kapittel/i/ledd/350/liste/d-5"><lverdi>-</lverdi><avsnitt id="/kapittel/i/ledd/350/liste/d-5/avsnitt/1">egendeklarasjoner</avsnitt></liste><liste id="/kapittel/i/ledd/350/liste/d-6"><lverdi>-</lverdi><avsnitt id="/kapittel/i/ledd/350/liste/d-6/avsnitt/1">dokumentasjon som viser hvem som har benyttet budsjettdisponeringsmyndighet, ved bestilling, ordrebekreftelse, faktura, tilskuddsbrev eller på annen hensiktsmessig måte</avsnitt></liste></liste>
<liste id="/kapittel/i/ledd/350/liste/e"><lverdi>e)</lverdi><avsnitt id="/kapittel/i/ledd/350/liste/e/avsnitt/1">dokumentasjon av balansen (avstemminger) ved årets slutt</avsnitt></liste>
<liste id="/kapittel/i/ledd/350/liste/f"><lverdi>f)</lverdi><avsnitt id="/kapittel/i/ledd/350/liste/f/avsnitt/1">avtaler som gjelder virksomheten, med unntak av avtaler av mindre betydning</avsnitt></liste>
<liste id="/kapittel/i/ledd/350/liste/g"><lverdi>g)</lverdi><avsnitt id="/kapittel/i/ledd/350/liste/g/avsnitt/1">korrespondanse som gir vesentlig tilleggsinformasjon i tilknytning til en bokført opplysning</avsnitt></liste>
<liste id="/kapittel/i/ledd/350/liste/h"><lverdi>h)</lverdi><avsnitt id="/kapittel/i/ledd/350/liste/h/avsnitt/1">logg av endringer i økonomisystemet</avsnitt></liste>
<liste id="/kapittel/i/ledd/350/liste/i"><lverdi>i)</lverdi><avsnitt id="/kapittel/i/ledd/350/liste/i/avsnitt/1">systemdokumentasjon for økonomisystemet, jf. pkt. 4.3.5, herunder historiske versjoner.</avsnitt></liste></ledd>
      <ledd id="/kapittel/i/ledd/351">Virksomheter kan likevel unnlate å oppbevare papirfakturaer og andre utbetalingsdokumenter i papirform som er knyttet til anskaffelser, dersom transaksjonene er bokført før 1.1.2011. For papirfakturaer knyttet til store anskaffelser som omtalt i pkt. 5.3.8 (prosjekter), må virksomheten i denne forbindelse vurdere oppbevaringsbehovet spesielt ut fra hensynet til dokumentasjon av prosjektregnskap.</ledd>
      <ledd id="/kapittel/i/ledd/352">4.4.10.3. Regnskapsmateriale som skal oppbevares i 3 år og 6 måneder</ledd>
      <ledd id="/kapittel/i/ledd/353">Følgende regnskapsmateriale skal oppbevares i minst 3 år og 6 måneder etter regnskapsårets slutt:
<liste id="/kapittel/i/ledd/353/liste/a"><lverdi>a)</lverdi><avsnitt id="/kapittel/i/ledd/353/liste/a/avsnitt/1">fullmakter</avsnitt></liste>
<liste id="/kapittel/i/ledd/353/liste/b"><lverdi>b)</lverdi><avsnitt id="/kapittel/i/ledd/353/liste/b/avsnitt/1">utgående pakksedler eller tilsvarende dokumentasjon som følger varen eller sendes til kjøper på annen måte</avsnitt></liste>
<liste id="/kapittel/i/ledd/353/liste/c"><lverdi>c)</lverdi><avsnitt id="/kapittel/i/ledd/353/liste/c/avsnitt/1">prisoversikter som kreves utarbeidet ifølge lov eller forskrift.</avsnitt></liste></ledd>
      <ledd id="/kapittel/i/ledd/354">4.4.10.4. Øvrig dokumentasjon og regnskapsmateriale</ledd>
      <ledd id="/kapittel/i/ledd/355">Øvrig dokumentasjon og regnskapsmateriale oppbevares til Riksrevisjonens Dokument 1 med resultatene av regnskapsrevisjonen er behandlet av Stortinget. Makulering av regnskapsmateriale kan ikke foretas hvis ikke revisjonen er avsluttet, selv om tidsfristene i punktene 4.4.10.2 og 4.4.10.3 inntrer.</ledd>
      <ledd id="/kapittel/i/ledd/356">4.5. Organisering av økonomioppgaver</ledd>
      <ledd id="/kapittel/i/ledd/357">4.5.1. Myndighet og ansvar</ledd>
      <ledd id="/kapittel/i/ledd/358">Virksomheten bestemmer hvordan organiseringen av økonomioppgavene legges opp, innenfor rammen av reglement for økonomistyring i staten og foreliggende bestemmelser samt eventuelle instrukser fra overordnet departement (jf. kap. 1).</ledd>
      <ledd id="/kapittel/i/ledd/359">Følgende oppgaver skal som hovedregel utføres av tilsatte i virksomheten:
<liste id="/kapittel/i/ledd/359/liste/a"><lverdi>a)</lverdi><avsnitt id="/kapittel/i/ledd/359/liste/a/avsnitt/1">utøvelse av budsjettdisponeringsmyndighet og påse korrekt fastsetting av inntektskrav, jf. pkt. 2.5</avsnitt></liste>
<liste id="/kapittel/i/ledd/359/liste/b"><lverdi>b)</lverdi><avsnitt id="/kapittel/i/ledd/359/liste/b/avsnitt/1">attestasjon av utgifter inklusive lønnsberegning, jf. pkt. 2.5</avsnitt></liste>
<liste id="/kapittel/i/ledd/359/liste/c"><lverdi>c)</lverdi><avsnitt id="/kapittel/i/ledd/359/liste/c/avsnitt/1">godkjenning av rapportering til Finansdepartementet og overordnet departement</avsnitt></liste>
<liste id="/kapittel/i/ledd/359/liste/d"><lverdi>d)</lverdi><avsnitt id="/kapittel/i/ledd/359/liste/d/avsnitt/1">autorisasjon av betalingsoppdrag, jf. også omtale i pkt. 3.7.3.</avsnitt></liste></ledd>
      <ledd id="/kapittel/i/ledd/360">4.5.2. Arbeidsdelingsmodeller</ledd>
      <ledd id="/kapittel/i/ledd/361">Virksomhetsleder har et selvstendig ansvar for økonomioppgavene, uavhengig av om deler av oppgavene utføres av andre.</ledd>
      <ledd id="/kapittel/i/ledd/362">Følgende tre hovedmodeller for arbeidsdeling mellom virksomheten og andre i eller utenfor staten kan benyttes:
<liste id="/kapittel/i/ledd/362/liste/i"><lverdi>I.</lverdi><avsnitt id="/kapittel/i/ledd/362/liste/i/avsnitt/1">Andre statlige virksomheter under eget eller et annet departementsområde kan utføre deler av økonomioppgavene for virksomheten. Virksomheten skal utføre oppgavene a til d i pkt. 4.5.1 selv.</avsnitt></liste>
<liste id="/kapittel/i/ledd/362/liste/ii"><lverdi>II.</lverdi><avsnitt id="/kapittel/i/ledd/362/liste/ii/avsnitt/1">Private eller statlige tjenesteytere kan gi tilgang for virksomheten til og drifte IKT-infrastruktur og økonomisystem, herunder hjelpesystemer for elektronisk fakturering. Virksomheten skal sende skriftlig melding til Finansdepartementet når slik avtale er inngått, herunder om hvilke tjenester avtalen omfatter.</avsnitt></liste>
<liste id="/kapittel/i/ledd/362/liste/iii"><lverdi>III.</lverdi><avsnitt id="/kapittel/i/ledd/362/liste/iii/avsnitt/1">Private eller statlige tjenesteytere godkjent av Finansdepartementet kan utføre integrerte lønns- og økonomitjenester for virksomheten.</avsnitt></liste></ledd>
      <ledd id="/kapittel/i/ledd/363">Overordnet departement kan for små virksomheter godkjenne at en annen statlig virksomhet eller en statlig tjenesteyter gis fullmakt til å autorisere betalingsoppdrag på vegne av virksomheten.</ledd>
      <ledd id="/kapittel/i/ledd/364">Alle modeller skal reguleres i en avtale for blant annet å sikre klare oppgave- og ansvarsforhold, avtalt tjenestekvalitet og tilstrekkelig datasikkerhet. For modell I kan det etter en helhetlig vurdering av kontrollen også avtales at attestasjon (oppgave b) kan utføres av en annen virksomhet.</ledd>
      <ledd id="/kapittel/i/ledd/365">Arbeidsdelingen mellom virksomheten og tjenesteyter skal være lagt opp på en slik måte at virksomheten har tilstrekkelig innsikt og kompetanse for å ivareta sitt selvstendige ansvar for økonomistyringen, samt grunnlag og dokumentasjon for å utføre de oppgavene som virksomheten selv er pålagt å utføre (jf. ovenfor). Arbeidsdeling som fraviker kravene i reglementet og bestemmelsene, må godkjennes av Finansdepartementet.</ledd>
      <ledd id="/kapittel/i/ledd/366">Kapittel 5. Rutiner for behandling av lønn, anskaffelser og inntekter</ledd>
      <ledd id="/kapittel/i/ledd/367">5.1. Innledning</ledd>
      <ledd id="/kapittel/i/ledd/368">Kapitlet inneholder bestemmelser om systemer og rutiner for behandling av lønn, anskaffelser og inntekter samt kontrollaktiviteter i den forbindelse.</ledd>
      <ledd id="/kapittel/i/ledd/369">Formålet med bestemmelsene er å sikre at lønn, anskaffelser og inntekter blir håndtert i samsvar med gjeldende lover, regler og avtaler, og at inntekter og utgifter følges opp. Formålet er videre å sikre at virksomhetenes inntekter blir korrekt fastsatt og innbetalt, og at utestående krav blir fulgt opp.</ledd>
      <ledd id="/kapittel/i/ledd/370">5.2. Lønn og lønnsopplysningspliktige ytelser</ledd>
      <ledd id="/kapittel/i/ledd/371">5.2.1. Generelt</ledd>
      <ledd id="/kapittel/i/ledd/372">Virksomheten skal etablere systemer og rutiner som sikrer at lønn og andre lønnsopplysningspliktige ytelser blir korrekt registrert, beregnet, bokført, utbetalt og rapportert. Virksomheten skal bruke et elektronisk økonomisystem med funksjonalitet slik at virksomheten kan hente ut nødvendig informasjon fra systemet for budsjettkontroll, rapportering m.m., jf. pkt. 4.3.</ledd>
      <ledd id="/kapittel/i/ledd/373">Fullmakter og organisering av arbeidet skal være dokumentert, og det skal være etablert metoder og tiltak for å forebygge, avdekke og korrigere feil og mangler i systemene og rutinene, jf. pkt. 2.4.</ledd>
      <ledd id="/kapittel/i/ledd/374">Dersom økonomisystemet har funksjonalitet for å utføre kontrollene angitt i pkt. 5.2, kan kontrollene utføres maskinelt.</ledd>
      <ledd id="/kapittel/i/ledd/375">5.2.2. Transaksjonskontroll</ledd>
      <ledd id="/kapittel/i/ledd/376">For lønn og andre lønnsopplysningspliktige ytelser skal transaksjonskontroll i henhold til pkt. 2.5.2 ivaretas ved at
<liste id="/kapittel/i/ledd/376/liste/1"><lverdi>-</lverdi><avsnitt id="/kapittel/i/ledd/376/liste/1/avsnitt/1">budsjettdisponeringsmyndighet skal foreligge ved tilsettinger og pålegg eller godkjenninger av personellmessige disposisjoner som medfører lønnsopplysningspliktige ytelser</avsnitt></liste>
<liste id="/kapittel/i/ledd/376/liste/2"><lverdi>-</lverdi><avsnitt id="/kapittel/i/ledd/376/liste/2/avsnitt/1">attestasjon skal foreligge ved lønnsberegningsbekreftelse</avsnitt></liste></ledd>
      <ledd id="/kapittel/i/ledd/377">I tillegg vil det være kontrollaktiviteter knyttet til produksjon av lønnsberegningsforslag.</ledd>
      <ledd id="/kapittel/i/ledd/378">5.2.3. Budsjettdisponering</ledd>
      <ledd id="/kapittel/i/ledd/379">5.2.3.1. Tilsetting, lønnsfastsettelse og lønnsendring</ledd>
      <ledd id="/kapittel/i/ledd/380">Avtale om tilsetting skal inngås av en tilsatt som har budsjettdisponeringsmyndighet.</ledd>
      <ledd id="/kapittel/i/ledd/381">Fastsettelse av lønn ved tilsetting samt lønnsendringer fastsatt lokalt med hjemmel i tariffavtale eller annen avtale, kan bare foretas dersom det foreligger budsjettmessig dekning. Lønnsendringer fastsatt i sentrale forhandlinger mellom staten og hovedsammenslutningene eller frittstående forhandlingsberettigede organisasjoner og hvor det er avsatt midler til lokale forhandlinger, skal imidlertid gjennomføres.</ledd>
      <ledd id="/kapittel/i/ledd/382">5.2.3.2. Lønnsopplysningspliktige ytelser</ledd>
      <ledd id="/kapittel/i/ledd/383">Pålegg om og godkjenning av personalmessige disposisjoner som medfører lønnsopplysningspliktige ytelser, skal bekreftes av en tilsatt som har budsjettdisponeringsmyndighet. Vedkommende skal påse at det er budsjettmessig dekning for utgiftene og at det foreligger et behov.</ledd>
      <ledd id="/kapittel/i/ledd/384">5.2.4. Behandling av lønn og andre lønnsopplysningspliktige ytelser</ledd>
      <ledd id="/kapittel/i/ledd/385">5.2.4.1. Registrering</ledd>
      <ledd id="/kapittel/i/ledd/386">Virksomheten skal registrere data i systemet som er nødvendig for å kunne foreta korrekt utbetaling og rapportering av lønn og andre lønnsopplysningspliktige ytelser. Det skal foreligge dokumentasjon som viser opplysningenes berettigelse før registrering kan skje. Det skal foreligge et toveis kontrollspor mellom dokumentasjon, spesifikasjoner og pliktig regnskapsrapportering. Grunnlaget som benyttes ved registrering, kan enten være på papir eller i elektronisk form.</ledd>
      <ledd id="/kapittel/i/ledd/387">5.2.4.2. Beregning, kontroll og attestasjon</ledd>
      <ledd id="/kapittel/i/ledd/388">Det skal produseres et lønnsberegningsforslag (lønnsforslag) før endelig lønnsberegningsbekreftelse (lønnsbekreftelse) kan skje. Lønnsberegningsforslaget skal gi grunnlag for å avdekke eventuell feilregistrering eller feilbehandling.</ledd>
      <ledd id="/kapittel/i/ledd/389">Følgende skal kontrolleres opp mot lønnsberegningsforslaget:
<liste id="/kapittel/i/ledd/389/liste/1"><lverdi>-</lverdi><avsnitt id="/kapittel/i/ledd/389/liste/1/avsnitt/1">eventuelle feillister</avsnitt></liste>
<liste id="/kapittel/i/ledd/389/liste/2"><lverdi>-</lverdi><avsnitt id="/kapittel/i/ledd/389/liste/2/avsnitt/1">endringer i sentrale faste data siden forrige lønnsperiode (minimum satser, lønnstrinn og bankkontonummer)</avsnitt></liste>
<liste id="/kapittel/i/ledd/389/liste/3"><lverdi>-</lverdi><avsnitt id="/kapittel/i/ledd/389/liste/3/avsnitt/1">antall lønnsmottakere som mottar utbetaling</avsnitt></liste>
<liste id="/kapittel/i/ledd/389/liste/4"><lverdi>-</lverdi><avsnitt id="/kapittel/i/ledd/389/liste/4/avsnitt/1">totalbeløp til utbetaling</avsnitt></liste>
<liste id="/kapittel/i/ledd/389/liste/5"><lverdi>-</lverdi><avsnitt id="/kapittel/i/ledd/389/liste/5/avsnitt/1">store nettobeløp til utbetaling</avsnitt></liste>
<liste id="/kapittel/i/ledd/389/liste/6"><lverdi>-</lverdi><avsnitt id="/kapittel/i/ledd/389/liste/6/avsnitt/1">negative nettobeløp</avsnitt></liste>
<liste id="/kapittel/i/ledd/389/liste/7"><lverdi>-</lverdi><avsnitt id="/kapittel/i/ledd/389/liste/7/avsnitt/1">forslag til konteringssammendrag (spesifikasjon av brutto utgifter pr. konto)</avsnitt></liste>
<liste id="/kapittel/i/ledd/389/liste/8"><lverdi>-</lverdi><avsnitt id="/kapittel/i/ledd/389/liste/8/avsnitt/1">forslag til lønnsjournal (stikkprøvekontroll).</avsnitt></liste></ledd>
      <ledd id="/kapittel/i/ledd/390">Avdekkede feil og mangler skal korrigeres og nytt lønnsberegningsforslag skal produseres. Ved korrigering skal de samme rutinene følges som ved opprinnelig registrering.</ledd>
      <ledd id="/kapittel/i/ledd/391">På grunnlag av det kontrollerte lønnsberegningsforslaget, utarbeides en lønnsberegningsbekreftelse som skal attesteres før lønnsutbetaling. Dersom virksomheten benytter andre i eller utenfor staten til å ivareta kontroller knyttet til lønnsberegningsforslaget, jf. pkt. 4.5.2, må virksomheten sikre at den har tilstrekkelig grunnlag og dokumentasjon til å foreta en rimelighetskontroll ved attestasjonen av lønnsberegningsbekreftelsen.</ledd>
      <ledd id="/kapittel/i/ledd/392">5.2.4.3. Bokføring og utbetaling</ledd>
      <ledd id="/kapittel/i/ledd/393">Brutto lønn og andre lønnsopplysningspliktige ytelser, inklusive avsatte trekk, bokføres i regnskapet på grunnlag av bekreftet lønnsberegning. Virksomheten skal etter bokføring kontrollere og korrigere eventuelle posteringer på feilkontoer.</ledd>
      <ledd id="/kapittel/i/ledd/394">Lønnsberegningsbekreftelsen skal danne grunnlag for betalingsoppdrag til bank. Ved utbetaling av lønn og andre lønnsopplysningspliktige ytelser, følges rutinene og kontrollaktivitetene som er beskrevet i pkt. 3.7.3.</ledd>
      <ledd id="/kapittel/i/ledd/395">5.2.4.4. Rapportering</ledd>
      <ledd id="/kapittel/i/ledd/396">Virksomheten skal registrere og bokføre lønn og andre lønnsopplysningspliktige ytelser slik at gjeldende lov- og avtaleverk om rapportering blir ivaretatt, herunder rapportering til skatteoppkrever, Statens pensjonskasse og arbeids- og velferdsetaten, samt trukket medlemskontingent og andre trekk som virksomheten gjør. Rapporterte data skal kunne avstemmes mot tilsvarende registrerte og bokførte data i økonomisystemet.</ledd>
      <ledd id="/kapittel/i/ledd/397">5.2.4.5. Avstemming</ledd>
      <ledd id="/kapittel/i/ledd/398">Det skal foretas en periodisk spesifikasjon av bokførte lønnsopplysningspliktige ytelser pr. konto, som skal avstemmes mot tilsvarende beløp som skal rapporteres. Videre skal det utarbeides en periodisk balansespesifikasjon av lønnsrelaterte balanseposter og skyldige trekk og avgifter.</ledd>
      <ledd id="/kapittel/i/ledd/399">Periodens lønnsberegningsbekreftelse skal være avstemt mot periodens lønnsutbetaling.</ledd>
      <ledd id="/kapittel/i/ledd/400">5.3. Anskaffelser</ledd>
      <ledd id="/kapittel/i/ledd/401">5.3.1. Generelt</ledd>
      <ledd id="/kapittel/i/ledd/402">Virksomheten skal etablere systemer og rutiner som sikrer at anskaffelser av varer og tjenester skjer på en effektiv og forsvarlig måte.</ledd>
      <ledd id="/kapittel/i/ledd/403">Fullmakter og organisering av arbeidet skal være dokumentert, og det skal være etablert metoder og tiltak som har til hensikt å forebygge, avdekke og korrigere feil og mangler i systemene og rutinene, jf. pkt. 2.4.</ledd>
      <ledd id="/kapittel/i/ledd/404">Transaksjonskontrollene i henhold til pkt. 2.5.2 ivaretas for anskaffelser normalt i forbindelse med bestilling og fakturabehandling. Dersom økonomisystemet har funksjonalitet for å utføre kontrollene angitt i pkt. 5.3, kan kontrollene utføres maskinelt.</ledd>
      <ledd id="/kapittel/i/ledd/405">5.3.2. Annet regel- og avtaleverk på området</ledd>
      <ledd id="/kapittel/i/ledd/406">Det vises særlig til lov 16. juli 1999 nr. 69 om offentlige anskaffelser, med tilhørende forskrifter.</ledd>
      <ledd id="/kapittel/i/ledd/407">På en del områder har staten inngått rammeavtaler om innkjøp. Virksomheten kan være forpliktet til å bruke slike avtaler.</ledd>
      <ledd id="/kapittel/i/ledd/408">Det foreligger merverdiavgiftsplikt når virksomheten kjøper fjernleverbare tjenester fra utlandet (innførsel av tjenester). Plikten til å beregne og betale merverdiavgift påhviler virksomheten, jf. merverdiavgiftsloven § 11-3. Dette betyr at virksomheten vil være pliktige til å beregne og betale merverdiavgift i slike tilfeller.</ledd>
      <ledd id="/kapittel/i/ledd/409">5.3.3. Budsjettdisponering og bestilling</ledd>
      <ledd id="/kapittel/i/ledd/410">Bestilling av varer og tjenester skal bekreftes av tilsatt som har budsjettdisponeringsmyndighet. Før bestilling gjennomføres, skal den som har budsjettdisponeringsmyndighet
<liste id="/kapittel/i/ledd/410/liste/a"><lverdi>a)</lverdi><avsnitt id="/kapittel/i/ledd/410/liste/a/avsnitt/1">påse at det er hjemmel for anskaffelsen i stortingsvedtak, tildelingsbrev eller andre vedtak og at disposisjonen ellers er i overensstemmelse med gjeldende lover og regler</avsnitt></liste>
<liste id="/kapittel/i/ledd/410/liste/b"><lverdi>b)</lverdi><avsnitt id="/kapittel/i/ledd/410/liste/b/avsnitt/1">påse at det er budsjettmessig dekning for anskaffelsen</avsnitt></liste>
<liste id="/kapittel/i/ledd/410/liste/c"><lverdi>c)</lverdi><avsnitt id="/kapittel/i/ledd/410/liste/c/avsnitt/1">påse at anskaffelsen er økonomisk forsvarlig.</avsnitt></liste></ledd>
      <ledd id="/kapittel/i/ledd/411">Effektuering av bestillingen kan foretas av en annen tilsatt i virksomheten.</ledd>
      <ledd id="/kapittel/i/ledd/412">Det skal dokumenteres hvem som har utøvet budsjettdisponeringsmyndighet for en transaksjon, jf. omtale i pkt. 2.5.2.1.</ledd>
      <ledd id="/kapittel/i/ledd/413">5.3.4. Varemottak</ledd>
      <ledd id="/kapittel/i/ledd/414">Virksomheten skal ha rutiner for kontroll av at mottatte varer er i henhold til bestilling, pakkseddel eller annen relevant dokumentasjon, og for hvilke tiltak som skal settes i verk dersom det er avvik. Omfanget av kontrollrutinene skal være tilpasset anskaffelsens størrelse og kompleksitet.</ledd>
      <ledd id="/kapittel/i/ledd/415">5.3.5. Fakturabehandling</ledd>
      <ledd id="/kapittel/i/ledd/416">Virksomheten skal ha rutiner og system for elektronisk fakturabehandling som sikrer oversikt over og enhetlig behandling av fakturaer og andre utbetalingsdokumenter.</ledd>
      <ledd id="/kapittel/i/ledd/417">5.3.5.1. Fakturamottak</ledd>
      <ledd id="/kapittel/i/ledd/418">Fakturaer skal ved mottak kontrolleres for om de vedrører virksomheten.</ledd>
      <ledd id="/kapittel/i/ledd/419">Virksomheten skal kunne ta imot elektroniske fakturaer og andre utbetalingsdokumenter på fastsatt standardformat. Dersom virksomheten mottar elektroniske fakturaer eller andre utbetalingsdokumenter på et annet format enn standardformatet, kan disse omgjøres til standardformatet. Omgjøringen må foretas på en slik måte at den sikrer at innholdet ikke endres.</ledd>
      <ledd id="/kapittel/i/ledd/420">Dersom virksomheten mottar papirfakturaer, skal fakturaene omgjøres til elektronisk form. Andre utbetalingsdokumenter som mottas på papir, skal omgjøres til elektronisk form med mindre dette ikke er effektivt for virksomheten. Omgjøringen må foretas på en slik måte at den sikrer at innholdet ikke endres.</ledd>
      <ledd id="/kapittel/i/ledd/421">5.3.5.2. Attestasjon</ledd>
      <ledd id="/kapittel/i/ledd/422">Alle utgifter skal være attestert før utbetaling kan finne sted. Den tilsatte som attesterer, skal påse at følgende kontroller er utført:
<liste id="/kapittel/i/ledd/422/liste/a"><lverdi>a)</lverdi><avsnitt id="/kapittel/i/ledd/422/liste/a/avsnitt/1">at fakturaen inneholder opplysninger som viser hva anskaffelsen gjelder, eventuelt med referanse til hvor slik dokumentasjon finnes, og opplysninger for riktig betaling, registrering og kontroll</avsnitt></liste>
<liste id="/kapittel/i/ledd/422/liste/b"><lverdi>b)</lverdi><avsnitt id="/kapittel/i/ledd/422/liste/b/avsnitt/1">bestillingsdokumentasjonen, eventuelt avtale, med henblikk på pris, betalingsforpliktelse og andre relevante bestemmelser</avsnitt></liste>
<liste id="/kapittel/i/ledd/422/liste/c"><lverdi>c)</lverdi><avsnitt id="/kapittel/i/ledd/422/liste/c/avsnitt/1">eventuell dokumentasjon for varemottak eller tjenesteleveranse mot fakturaen, for å sikre at bestilt vare eller tjeneste er mottatt i henhold til de spesifikasjoner som er bestilt. Ved kjøp av tjenester, skal det om mulig kontrolleres at tjenesten er bestilt og utført i henhold til avtale, og at resultatet er tilfredsstillende</avsnitt></liste>
<liste id="/kapittel/i/ledd/422/liste/d"><lverdi>d)</lverdi><avsnitt id="/kapittel/i/ledd/422/liste/d/avsnitt/1">at beløpet er riktig kontert, eventuelt registrere korrekt konteringsinformasjon.</avsnitt></liste></ledd>
      <ledd id="/kapittel/i/ledd/423">Dersom det er behov for å endre på innholdet i fakturaen, må det sendes en ny eller korrigert faktura.</ledd>
      <ledd id="/kapittel/i/ledd/424">5.3.6. Bokføring og utbetaling</ledd>
      <ledd id="/kapittel/i/ledd/425">Den enkelte faktura skal bokføres med følgende informasjon:
<liste id="/kapittel/i/ledd/425/liste/1"><lverdi>-</lverdi><avsnitt id="/kapittel/i/ledd/425/liste/1/avsnitt/1">kontering</avsnitt></liste>
<liste id="/kapittel/i/ledd/425/liste/2"><lverdi>-</lverdi><avsnitt id="/kapittel/i/ledd/425/liste/2/avsnitt/1">identifikasjon av leverandør</avsnitt></liste>
<liste id="/kapittel/i/ledd/425/liste/3"><lverdi>-</lverdi><avsnitt id="/kapittel/i/ledd/425/liste/3/avsnitt/1">identifikasjon av krav (fakturadato, fakturanummer)</avsnitt></liste>
<liste id="/kapittel/i/ledd/425/liste/4"><lverdi>-</lverdi><avsnitt id="/kapittel/i/ledd/425/liste/4/avsnitt/1">kundeidentifikasjon (KID) der det er oppgitt</avsnitt></liste>
<liste id="/kapittel/i/ledd/425/liste/5"><lverdi>-</lverdi><avsnitt id="/kapittel/i/ledd/425/liste/5/avsnitt/1">forfallsdato</avsnitt></liste>
<liste id="/kapittel/i/ledd/425/liste/6"><lverdi>-</lverdi><avsnitt id="/kapittel/i/ledd/425/liste/6/avsnitt/1">beløp</avsnitt></liste>
<liste id="/kapittel/i/ledd/425/liste/7"><lverdi>-</lverdi><avsnitt id="/kapittel/i/ledd/425/liste/7/avsnitt/1">leverandørens bankkontonummer.</avsnitt></liste></ledd>
      <ledd id="/kapittel/i/ledd/426">Virksomhetens systemer og rutiner skal sikre at bokføring skjer på rett leverandør, til rett tid og med korrekt beløp og at utbetaling skjer til rett tid. Ved bokføringen skal det kontrolleres at dokumentasjonen er kontert og attestert og at disposisjonen er foretatt av en tilsatt med budsjettdisponeringsmyndighet.</ledd>
      <ledd id="/kapittel/i/ledd/427">Rutinene og kontrollaktivitetene for utbetaling er beskrevet i pkt. 3.7.3.</ledd>
      <ledd id="/kapittel/i/ledd/428">5.3.7. Registrering av eiendeler</ledd>
      <ledd id="/kapittel/i/ledd/429">Driftsmidler som enkeltvis har en anskaffelsesverdi over 30 000 kroner, skal registreres. Virksomheten skal vurdere behovet for å registrere også andre eiendeler og fastsette rutiner for registreringen.</ledd>
      <ledd id="/kapittel/i/ledd/430">5.3.8. Store anskaffelser</ledd>
      <ledd id="/kapittel/i/ledd/431">Enkelte anskaffelser er store både ved de samlede utgiftene og den tiden det tar fra bestilling til ferdig leveranse (prosjekter), slik at det kreves egne rutiner og metoder for å sikre kontroll med fremdrift, kvalitet og utgifter.</ledd>
      <ledd id="/kapittel/i/ledd/432">Ved store anskaffelser der kostnadene påløper over tid, skal det utarbeides et eget regnskap (prosjektregnskap). Det skal jevnlig utarbeides oppstillinger som viser forventede resterende utgifter til ferdigstillelse mot budsjett og bevilgning.</ledd>
      <ledd id="/kapittel/i/ledd/433">Ved store anskaffelser eller omfattende spesialproduksjoner med lang tilvirkningstid, skal det være en fortløpende kvalitetssikring av delleveransene eller enkeltelementene for å sikre at det endelige produktet har tilfredsstillende kvalitet. Kvalitetssikringen må tilpasses risikoen forbundet med leveransen eller spesialproduksjonen.</ledd>
      <ledd id="/kapittel/i/ledd/434">Det skal foretas en ekstern kvalitetssikring av kostnadsoverslag og styringsopplegg for alle statlige prosjekter med en anslått samlet investeringskostnad på over 750 mill. kroner, før prosjektene fremmes for Stortinget. Finansdepartementet har inngått rammeavtale med leverandører av slike tjenester som er obligatorisk å benytte. Det er ansvarlig fagdepartement og Finansdepartementet som i fellesskap foretar avrop på rammeavtalen.</ledd>
      <ledd id="/kapittel/i/ledd/435">5.4. Inntekter</ledd>
      <ledd id="/kapittel/i/ledd/436">5.4.1. Generelt</ledd>
      <ledd id="/kapittel/i/ledd/437">Virksomheten skal etablere systemer og rutiner som sikrer at inntektskrav blir juridisk bindende og at krav blir fastsatt, utstedt og innbetalt med riktige beløp. Videre skal systemene og rutinene sikre at innbetalingene kan skje innen betalingsfristen og at utestående krav følges opp på en forsvarlig måte. Dersom økonomisystemet har funksjonalitet for å utføre kontrollene angitt i pkt. 5.4, kan kontrollene utføres maskinelt.</ledd>
      <ledd id="/kapittel/i/ledd/438">Fullmakter og organisering av arbeidet skal være dokumentert, og det skal være etablert metoder og tiltak for å forebygge, avdekke og korrigere feil og mangler i systemene og rutinene, jf. pkt. 2.4.</ledd>
      <ledd id="/kapittel/i/ledd/439">Virksomheter som har avgiftspliktig omsetning, skal innrette sin bokføring på en slik måte at kravene til innbetaling og rapportering av avgiften blir ivaretatt.</ledd>
      <ledd id="/kapittel/i/ledd/440">5.4.2. Behandling av krav der betaling skal skje i etterhånd</ledd>
      <ledd id="/kapittel/i/ledd/441">5.4.2.1. Fastsettelse av krav</ledd>
      <ledd id="/kapittel/i/ledd/442">Kravgrunnlaget for inntekter kan etableres på ulike måter. Kravet kan være basert på leveranse etter avtale, egendeklarasjon, ved avgift- og gebyrpliktig hendelse eller på annen måte.</ledd>
      <ledd id="/kapittel/i/ledd/443">For krav der betaling skal skje i etterhånd, skal virksomheten ha etablert systemer og rutiner som sikrer at kravene blir fastsatt med korrekt beløp og slik at kravet er juridisk bindende.</ledd>
      <ledd id="/kapittel/i/ledd/444">5.4.2.2. Utstedelse av faktura</ledd>
      <ledd id="/kapittel/i/ledd/445">Ved utstedelse av faktura skal det kontrolleres at fakturajournal eller tilsvarende er i samsvar med fastsatte krav. Kontrollen skal sikre samsvar mellom faktura og kravgrunnlag. Stikkprøvekontroller kan gjennomføres som alternativ til kontroll av enkeltkrav, basert på en vurdering av risiko og vesentlighet. Manuelt utførte kontroller skal signeres for utført kontroll.</ledd>
      <ledd id="/kapittel/i/ledd/446">Fakturaer skal innholdsmessig tilfredsstille kravene i gjeldende lover og regler.</ledd>
      <ledd id="/kapittel/i/ledd/447">Ved utstedelse av faktura skal virksomheten vurdere om denne skal produseres med en entydig identifikasjon av kunde og/eller krav, en såkalt KID.</ledd>
      <ledd id="/kapittel/i/ledd/448">5.4.2.3. Bokføring av krav</ledd>
      <ledd id="/kapittel/i/ledd/449">Fakturerte eller egendeklarerte beløp bokføres på bakgrunn av signert fakturajournal eller tilsvarende. Det skal kontrolleres at bokførte beløp er i samsvar med fakturajournal.</ledd>
      <ledd id="/kapittel/i/ledd/450">For andre krav, som tilfeldige inntekter og refusjoner, skal virksomheten vurdere om det er hensiktsmessig å bruke reskontro for oppfølging.</ledd>
      <ledd id="/kapittel/i/ledd/451">5.4.2.4. Innbetaling</ledd>
      <ledd id="/kapittel/i/ledd/452">Innbetaling til bank er grunnlaget for utligning av reskontroførte krav. Virksomhetens systemer og rutiner skal sikre at det foretas korrekt oppdatering og bokføring med identiske beløp i reskontro og hovedbok, og at det er tilfredsstillende kontrollspor i og mellom systemene for etterkontroll.</ledd>
      <ledd id="/kapittel/i/ledd/453">Det skal etableres rutiner for tilbakebetaling av beløp som ved en feil blir innbetalt til virksomheten og for eventuelle beløp som skal tilbakebetales på annet grunnlag.</ledd>
      <ledd id="/kapittel/i/ledd/454">5.4.2.5. Oppfølging av krav som ikke betales som forutsatt</ledd>
      <ledd id="/kapittel/i/ledd/455">Virksomheten skal ha rutiner for oppfølging av krav som ikke betales ved forfall. Slike rutiner kan inneholde følgende hovedaktiviteter:
<liste id="/kapittel/i/ledd/455/liste/1"><lverdi>-</lverdi><avsnitt id="/kapittel/i/ledd/455/liste/1/avsnitt/1">purring på kravene</avsnitt></liste>
<liste id="/kapittel/i/ledd/455/liste/2"><lverdi>-</lverdi><avsnitt id="/kapittel/i/ledd/455/liste/2/avsnitt/1">sikring av krav gjennom utlegg</avsnitt></liste>
<liste id="/kapittel/i/ledd/455/liste/3"><lverdi>-</lverdi><avsnitt id="/kapittel/i/ledd/455/liste/3/avsnitt/1">realisering av pant.</avsnitt></liste></ledd>
      <ledd id="/kapittel/i/ledd/456">Innkrevingen må fortsette så lenge det er mulighet for at kravet kan dekkes, helt eller delvis. Det skal blant annet vurderes om det finnes egnede formuesgoder som det kan tas utlegg i, mulighet for utleggstrekk i lønn eller motregning i debitors krav mot staten. Videre skal det vurderes om debitors bo bør begjæres konkurs.</ledd>
      <ledd id="/kapittel/i/ledd/457">5.4.3. Stille innkrevingen i bero</ledd>
      <ledd id="/kapittel/i/ledd/458">Dersom det etter en grundig vurdering blir klart at det for tiden ikke er mulig å inndrive kravet, kan innkrevingen stilles i bero. Det samme gjelder dersom kostnadene ved fortsatt innkreving overstiger forventet innbetaling. Innkrevingen skal gjenopptas dersom det senere blir grunnlag for det.</ledd>
      <ledd id="/kapittel/i/ledd/459">Dersom det er lite sannsynlig at et krav vil bli gjort opp, dvs. at det foreligger et forventet tap, skal kravet føres ut av reskontro og regnskapet. Det skal dokumenteres hva som har vært gjort for å få kravet innfridd. Kravet vil fortsatt bestå overfor debitor og kan gjøres gjeldende igjen på et senere tidspunkt dersom mulighetene for å kunne oppnå dekning endrer seg. Så lenge et krav fortsatt kan gjøres gjeldende overfor debitor, skal virksomheten ha oversikt over kravet, selv om det er ført ut av reskontro og kostnadsført i regnskapet. Virksomheten kan benytte reskontrofunksjonalitet til å holde slik oversikt.</ledd>
      <ledd id="/kapittel/i/ledd/460">Hvis kravet på et senere tidspunkt blir gjort opp, skal det innbetalte beløpet inntektsføres i virksomhetsregnskapet.</ledd>
      <ledd id="/kapittel/i/ledd/461">I tilfeller der innkrevingen er stilt i bero, skal de fremtidige innkrevingsmulighetene nøye vurderes før utløpet av foreldelsesfristen for kravet, jf. lov 18. mai 1979 nr. 18 om foreldelse av fordringer. Dersom det fortsatt er muligheter for dekning av kravet i fremtiden, skal foreldelsesfristen avbrytes. I motsatt fall kan virksomheten la kravet bli foreldet. Virksomheten skal gi retningslinjer om hvem som kan beslutte å unnlate å avbryte en foreldelsesfrist og vilkårene for dette, herunder eventuelle beløpsgrenser for fullmakten.</ledd>
      <ledd id="/kapittel/i/ledd/462">For oppfølging av krav som har oppstått gjennom skatter, avgifter, bidrag, utlån og lignende, kan det være gitt egne regler i særlov, forskrift, avgiftsvedtak mv.</ledd>
      <ledd id="/kapittel/i/ledd/463">5.4.4. Ettergivelse av krav</ledd>
      <ledd id="/kapittel/i/ledd/464">Når et krav er ettergitt, er det ikke lenger rettslig bindende overfor debitor. Ettergivelse av statlige krav krever som utgangspunkt hjemmel i stortingsvedtak. Dersom det ikke er gitt en generell hjemmel i lov eller plenarvedtak, skal spørsmålet om ettergivelse forelegges Stortinget som egen sak. I mindre saker kan også Kongen og Finansdepartementet samtykke i at krav ettergis. Alle saker om ettergivelse, der det ikke foreligger hjemmel til dette i lov eller plenarvedtak, skal forelegges Finansdepartementet.</ledd>
      <ledd id="/kapittel/i/ledd/465">5.4.5. Regnskapsmessig behandling av opphørte krav</ledd>
      <ledd id="/kapittel/i/ledd/466">Et krav kan opphøre slik at det ikke lenger er rettslig adgang til å gjøre det gjeldende. Dette gjelder for eksempel krav som er foreldet, ettergitt eller hvor ansvarssubjektet er falt bort. Slike krav skal føres ut av reskontro og regnskapet, dersom dette ikke allerede er gjort.</ledd>
      <ledd id="/kapittel/i/ledd/467">5.4.6. Kontantsalg og kontante innbetalinger av krav</ledd>
      <ledd id="/kapittel/i/ledd/468">Virksomheten kan opprette kasse for kontantsalg eller betaling av utstedte krav ved kontorstedet. Ved opprettelse av kasse, skal det etableres rutiner for registrering og bokføring av betalingene, sikker oppbevaring og transport av kontanter og sjekker, samt oppgjør av kassen.</ledd>
      <ledd id="/kapittel/i/ledd/469">Registrering av betalingene skal skje på et kasseapparat, terminal eller tilsvarende system. Betaler skal gis kvittering. Dersom virksomheten mottar betalinger sporadisk, kan dokumentasjonen skje ved forhåndsnummererte bilag. Registrerte betalinger skal som hovedregel bokføres i virksomhetens økonomisystem daglig, jf. omtale i pkt. 4.4.2. Ved betaling av utstedte krav, skal beløpene registreres og bokføres slik at det er fullstendighet mellom krav og betaling.</ledd>
      <ledd id="/kapittel/i/ledd/470">Kontanter og sjekker skal som hovedregel settes inn på virksomhetens arbeidskonto daglig. Dersom de kontante betalingene er av et begrenset omfang og det er muligheter for forsvarlig oppbevaring, kan kontantene og sjekkene settes inn på arbeidskontoen sjeldnere enn daglig.</ledd>
      <ledd id="/kapittel/i/ledd/471">Kassen skal som hovedregel gjøres opp daglig. Dersom omfang eller andre hensyn tilsier det, kan kassen gjøres opp sjeldnere. Oppgjøret av kassen skal minst vise sum inntekter, avstemt mot mottatte kontanter, sjekker og betalinger via betalingsterminal. Dokumentasjon av registrerte opplysninger i kassen sammenholdt med kasseoppgjøret, skal signeres og dateres. Eventuelle kassedifferanser skal forklares.</ledd>
      <ledd id="/kapittel/i/ledd/472">5.4.7. Erverv, forvaltning og oppbevaring av verdipapirer</ledd>
      <ledd id="/kapittel/i/ledd/473">Virksomheten skal registrere verdipapirer. Virksomheten skal utarbeide egne rutiner for erverv, forvaltning og oppbevaring av verdipapirer, herunder kontroll med at oppgaver mottatt fra Verdipapirsentralen er i overensstemmelse med de transaksjoner som er utført og for øvrig at virksomheten har sikret hjemmel for verdipapirene.</ledd>
      <ledd id="/kapittel/i/ledd/474">Verdipapirer skal forvaltes i tråd med Stortingets vedtak og forutsetninger.</ledd>
      <ledd id="/kapittel/i/ledd/475">Fysiske verdipapirer skal oppbevares i det enkelte departement. Departementet kan delegere oppgaven til underliggende virksomhet.</ledd>
      <ledd id="/kapittel/i/ledd/476">Forsendelse av fysiske verdipapirer med post skal foretas rekommandert. Annen forsendelse skal foretas på en forsvarlig måte og mot kvittering fra mottaker.</ledd>
      <ledd id="/kapittel/i/ledd/477">5.4.8. Mottak av verdipost</ledd>
      <ledd id="/kapittel/i/ledd/478">Virksomheten skal ha rutiner som sikrer en forsvarlig behandling av verdipost. Rutinene skal sikre at all verdipost straks registreres i en verdiprotokoll og at mottatte beløp snarest settes inn på arbeidskonto i bank og bokføres.</ledd>
      <ledd id="/kapittel/i/ledd/479">Kapittel 6. Forvaltning av tilskuddsordninger</ledd>
      <ledd id="/kapittel/i/ledd/480">6.1. Innledning</ledd>
      <ledd id="/kapittel/i/ledd/481">Kapitlet inneholder bestemmelser om etablering og forvaltning av tilskuddsordninger og for enkeltstående tilskudd.</ledd>
      <ledd id="/kapittel/i/ledd/482">Formålet med bestemmelsene er å sikre effektiv og hensiktsmessig utforming og oppfølging av tilskuddsordninger.</ledd>
      <ledd id="/kapittel/i/ledd/483">Tilskuddsbevilgninger skal være identifisert i det vedtatte statsbudsjettet ved bruk av postnummer 60-85. Tilskudd til kommuner (postnummer 60-69) er spesielt omtalt i pkt. 6.4.1. Bestemmelsene i kap. 6 gjelder også for eventuelle tilskudd som forvaltes av forvaltningsorganer som mottar bevilgninger over postnummer 50-59 og tilskudd som finansieres ved midler fra statlige fond.</ledd>
      <ledd id="/kapittel/i/ledd/484">6.2. Utarbeidelse av en tilskuddsordning</ledd>
      <ledd id="/kapittel/i/ledd/485">6.2.1. Utforming av en tilskuddsordning og presentasjon for Stortinget</ledd>
      <ledd id="/kapittel/i/ledd/486">6.2.1.1. Hovedelementer</ledd>
      <ledd id="/kapittel/i/ledd/487">Utforming og vektlegging av hovedelementene i en tilskuddsordning omtalt nedenfor skal skje etter en konkret vurdering for den enkelte ordningen. Hovedelementene skal vurderes i nøye sammenheng.
<br/></ledd>
      <ledd id="/kapittel/i/ledd/488">a) <i>Mål for ordningen</i></ledd>
      <ledd id="/kapittel/i/ledd/489">Departementet skal i tilknytning til bevilgningsforslag utarbeide formuleringer som tydeliggjør hva staten ønsker å oppnå med tilskuddsordningen (målet) og hvilken målgruppe den tar sikte på.
<br/></ledd>
      <ledd id="/kapittel/i/ledd/490">b) <i>Kriterier for måloppnåelse</i></ledd>
      <ledd id="/kapittel/i/ledd/491">Departementet skal fastsette hvilke opplysninger som skal innhentes fra tilskuddsmottaker eller eventuelt andre kilder for å belyse måloppnåelsen.
<br/></ledd>
      <ledd id="/kapittel/i/ledd/492">c) <i>Tildelingskriterier, herunder beregningsregler</i></ledd>
      <ledd id="/kapittel/i/ledd/493">Departementet skal utarbeide kriterier for tildeling. For tilskuddsordninger der tildeling gis på grunnlag av kvantifiserbare kriterier eller med en prosentandel av budsjett eller regnskap, skal det fastsettes beregningsregler.
<br/></ledd>
      <ledd id="/kapittel/i/ledd/494">d) <i>Oppfølging og kontroll</i></ledd>
      <ledd id="/kapittel/i/ledd/495">Departementet skal sørge for at det blir fastsatt regler om nødvendig kontroll med opplysninger som legges til grunn for tildeling og som inngår i den etterfølgende rapporteringen, jf. pkt. 6.3.8.
<br/></ledd>
      <ledd id="/kapittel/i/ledd/496">e) <i>Evaluering</i></ledd>
      <ledd id="/kapittel/i/ledd/497">Departementet har ansvar for at tilskuddsordninger blir evaluert, jf. pkt. 6.5.</ledd>
      <ledd id="/kapittel/i/ledd/498">6.2.1.2. Regelverk</ledd>
      <ledd id="/kapittel/i/ledd/499">Departementet skal fastsette bestemmelser som regulerer punktene a til d, og eventuelt e. Noen av bestemmelsene vil ha karakter av forskrift i henhold til forvaltningsloven § 2 c. Det gjelder:
<liste id="/kapittel/i/ledd/499/liste/1"><lverdi>-</lverdi><avsnitt id="/kapittel/i/ledd/499/liste/1/avsnitt/1">regler om betingelser for å få tilskudd som regnes som enkeltvedtak</avsnitt></liste>
<liste id="/kapittel/i/ledd/499/liste/2"><lverdi>-</lverdi><avsnitt id="/kapittel/i/ledd/499/liste/2/avsnitt/1">regler som gir mottakeren rettskrav eller trekker opp rettslige rammer for forvaltningens skjønnsutøvelse</avsnitt></liste>
<liste id="/kapittel/i/ledd/499/liste/3"><lverdi>-</lverdi><avsnitt id="/kapittel/i/ledd/499/liste/3/avsnitt/1">prosedyreregler som private kan påberope seg, og som det medfører ugyldighetsvirkninger å bryte.</avsnitt></liste></ledd>
      <ledd id="/kapittel/i/ledd/500">Slike bestemmelser bør holdes atskilt fra regler som inneholder administrative instrukser og organisatoriske bestemmelser, hvis departementet ikke vil fastsette alle bestemmelsene som en forskrift.</ledd>
      <ledd id="/kapittel/i/ledd/501">For enkle tilskuddsordninger der tildelingen ikke har karakter av enkeltvedtak, kan bestemmelsene omtales i tildelings- eller oppdragsbrev.</ledd>
      <ledd id="/kapittel/i/ledd/502">6.2.1.3. Presentasjon for Stortinget</ledd>
      <ledd id="/kapittel/i/ledd/503">Departementet skal gi en presentasjon overfor Stortinget av hovedelementene nevnt i pkt. 6.2.1.1 og av sammenhengen mellom dem når det fremmes forslag om en ny tilskuddsordning. Omfanget av omtalen for Stortinget skal vurderes ut fra hvor omfattende og viktig en tilskuddsordning er.</ledd>
      <ledd id="/kapittel/i/ledd/504">Ved forslag om ny årlig bevilgning til en eksisterende tilskuddsordning, kan det alternativt vises til premissene for tidligere bevilgningsvedtak (i budsjettproposisjonen og stortingskomiteens innstilling). Hovedelementene må imidlertid vurderes og presenteres på nytt med jevne mellomrom.</ledd>
      <ledd id="/kapittel/i/ledd/505">Departementet skal rapportere i sin budsjettproposisjon til Stortinget om resultater som er oppnådd ved tilskuddsordningen i forhold til fastsatte mål.</ledd>
      <ledd id="/kapittel/i/ledd/506">6.2.2. Etablering av en forvaltningsorganisasjon</ledd>
      <ledd id="/kapittel/i/ledd/507">Departementet skal påse at forvaltning av tilskuddsordninger er organisert på en effektiv og hensiktsmessig måte.</ledd>
      <ledd id="/kapittel/i/ledd/508">6.2.2.1. Tilskuddsforvaltere innenfor statsforvaltningen</ledd>
      <ledd id="/kapittel/i/ledd/509">Departementet kan være tilskuddsforvalter eller det kan delegere forvaltningen til et underliggende forvaltningsorgan. Departementet kan delegere myndighet til å fastsette nærmere regler for hvordan en ordning skal forvaltes, til å behandle søknader og til å fatte vedtak om tildeling. Departementet skal ved delegering i nødvendig utstrekning presisere kravene som følger av punktene a til e i pkt. 6.2.1.1. Presisering skal foretas i tildelingsbrevet eller i et særskilt regelverk for tilskuddsordningen, jf. pkt. 6.2.1.2. Departementet skal føre kontroll med at virksomheten forvalter tilskudd på en forsvarlig måte, jf. pkt. 1.5 og pkt. 6.3.8.</ledd>
      <ledd id="/kapittel/i/ledd/510">Et departement som er tilskuddsforvalter kan delegere kontrollmyndighet til underliggende virksomhet(er).</ledd>
      <ledd id="/kapittel/i/ledd/511">Ved delegering av tilskuddsforvaltning til statlige forvaltningsorganer under et annet departement, har det delegerende departementet ansvar for å avklare ansvarsfordelingen mellom de to departementene.</ledd>
      <ledd id="/kapittel/i/ledd/512">6.2.2.2. Kommunale og fylkeskommunale tilskuddsforvaltere</ledd>
      <ledd id="/kapittel/i/ledd/513">Et departement kan i samråd med Kommunal- og regionaldepartementet overlate til kommuner eller fylkeskommuner å være tilskuddsforvalter for statlige tilskudd.</ledd>
      <ledd id="/kapittel/i/ledd/514">Departementet skal utarbeide oppdragsbrev der kravene som følger av punktene a til d og eventuelt e i pkt. 6.2.1.1 omtales for den enkelte tilskuddsordning, eventuelt med henvisning til særskilt regelverk for ordningen jf. pkt. 6.2.1.2. Departementet skal føre kontroll med at forvaltningen utføres på en forsvarlig måte, jf. bestemmelsene i pkt. 6.3.8.</ledd>
      <ledd id="/kapittel/i/ledd/515">6.2.2.3. Tilskuddsforvaltere eid av staten</ledd>
      <ledd id="/kapittel/i/ledd/516">Departementet kan overlate forvaltning av statlige tilskudd til statsaksjeselskaper, statsforetak, særlovselskaper og andre selvstendige rettssubjekter som staten eier fullt ut. Spørsmål om å overlate forvaltningsansvar skal forelegges Finansdepartementet på forhånd. Det skal utarbeides oppdragsbrev og føres kontroll tilsvarende bestemmelsene i pkt. 6.2.2.2.</ledd>
      <ledd id="/kapittel/i/ledd/517">6.2.2.4. Tilskudd forvaltet av stiftelser, private mv.</ledd>
      <ledd id="/kapittel/i/ledd/518">Når det ikke er aktuelle offentlige instanser å overlate forvaltningsansvar til (jf. punktene 6.2.2.1-6.2.2.3), kan forvaltningen av statlige tilskudd overlates til en annen instans (stiftelse, privat instans, selvstendig rettssubjekt som staten eier delvis, mv.) når dette anses som forsvarlig og vedkommende instans er villig til det. Når tilskuddene fordeles på flere nivåer innenfor en organisasjon, må departementet ha vurdert om det sentrale leddet i organisasjonen skal stå som tilskuddsforvalter eller som tilskuddsmottaker.</ledd>
      <ledd id="/kapittel/i/ledd/519">Vedtak om å overlate forvaltningsansvar for nye tilskuddsordninger til stiftelser, private mv. må godkjennes av Finansdepartementet og omtales i bevilgningsforslaget fra departementet. Det vises til annet gjeldende lover og regler, herunder forvaltningsloven, offentlighetsloven og regelverk om offentlige anskaffelser.</ledd>
      <ledd id="/kapittel/i/ledd/520">Departementet skal utarbeide et oppdragsbrev der kravene som følger av punktene a til d og eventuelt e i pkt. 6.2.1.1 omtales for den enkelte tilskuddsordning, eventuelt med henvisning til særskilt regelverk for ordningen, jf. pkt. 6.2.1.2. Departementet skal føre kontroll med at forvaltningen utføres på en forsvarlig måte, jf. bestemmelsene i pkt. 6.3.8.</ledd>
      <ledd id="/kapittel/i/ledd/521">6.3. Tilskuddsforvaltning</ledd>
      <ledd id="/kapittel/i/ledd/522">6.3.1. Generelt</ledd>
      <ledd id="/kapittel/i/ledd/523">Tilskuddsforvalter skal følge bestemmelsene som er nedfelt i tildelings- eller oppdragsbrev og i eventuelt særskilt regelverk for tilskuddsordningen.</ledd>
      <ledd id="/kapittel/i/ledd/524">6.3.2. Kunngjøring og søknadsbehandling</ledd>
      <ledd id="/kapittel/i/ledd/525">Kunngjøring skal foretas på en slik måte at man når hele målgruppen som tilskuddsbevilgningen tar sikte på. Kunngjøring er ikke nødvendig når tilskuddsbevilgningen tar sikte på en eller noen få navngitt(e) mottaker(e) i tråd med pkt. 6.4.2.</ledd>
      <ledd id="/kapittel/i/ledd/526">Behandlingen av søknader skal følge reglene i forvaltningsloven og i eventuell særlov om tilskuddsordningen.</ledd>
      <ledd id="/kapittel/i/ledd/527">6.3.3. Tilskuddsbrev</ledd>
      <ledd id="/kapittel/i/ledd/528">Tilsagn om tilskuddsbeløp på grunnlag av innvilget søknad skal bekreftes med et tilskuddsbrev. Tilskuddsbrev skal sendes hver enkelt mottaker, eller til en instans som er legitimert til å formidle opplysninger om tilsagn videre.</ledd>
      <ledd id="/kapittel/i/ledd/529">Tilskuddsbrevet med eventuelle vedlegg skal beskrive
<liste id="/kapittel/i/ledd/529/liste/1"><lverdi>-</lverdi><avsnitt id="/kapittel/i/ledd/529/liste/1/avsnitt/1">formål og hva slags tiltak tilskuddet forutsettes benyttet til</avsnitt></liste>
<liste id="/kapittel/i/ledd/529/liste/2"><lverdi>-</lverdi><avsnitt id="/kapittel/i/ledd/529/liste/2/avsnitt/1">tilskuddsbeløp</avsnitt></liste>
<liste id="/kapittel/i/ledd/529/liste/3"><lverdi>-</lverdi><avsnitt id="/kapittel/i/ledd/529/liste/3/avsnitt/1">utbetalingsordning</avsnitt></liste>
<liste id="/kapittel/i/ledd/529/liste/4"><lverdi>-</lverdi><avsnitt id="/kapittel/i/ledd/529/liste/4/avsnitt/1">eventuelle vilkår for bruken av midlene og eventuell frist for mottakeren til å akseptere vilkårene</avsnitt></liste>
<liste id="/kapittel/i/ledd/529/liste/5"><lverdi>-</lverdi><avsnitt id="/kapittel/i/ledd/529/liste/5/avsnitt/1">krav til rapportering</avsnitt></liste>
<liste id="/kapittel/i/ledd/529/liste/6"><lverdi>-</lverdi><avsnitt id="/kapittel/i/ledd/529/liste/6/avsnitt/1">kontrolltiltak som kan bli iverksatt, med henvisning til bevilgningsreglementet § 10 annet ledd</avsnitt></liste>
<liste id="/kapittel/i/ledd/529/liste/7"><lverdi>-</lverdi><avsnitt id="/kapittel/i/ledd/529/liste/7/avsnitt/1">mulige reaksjonsformer dersom mottaker ikke opptrer i samsvar med forutsetningene for tilskuddet.</avsnitt></liste></ledd>
      <ledd id="/kapittel/i/ledd/530">Tilskuddsbrev skal hos statlige tilskuddsforvaltere normalt undertegnes av en person med budsjettdisponeringsmyndighet for den aktuelle tilskuddsbevilgningen, jf. pkt. 2.5. Når budsjettdisponeringsmyndigheten tilligger et kollegialt styre, råd eller tilsvarende, eller det gjelder masseutsending av tilskuddsbrev, kan vedtaket meddeles av bemyndiget medarbeider.</ledd>
      <ledd id="/kapittel/i/ledd/531">Alle tilskuddsbeløp skal være attestert før utbetaling kan skje. Den som attesterer skal kontrollere at utbetalingsforslaget er i overensstemmelse med vedtaket om tilskuddet (tilskuddsbrevet), og at tilskuddsmottaker har sendt inn dokumentasjon eller aksept av vilkår dersom det er stilt krav om det.</ledd>
      <ledd id="/kapittel/i/ledd/532">For store utbetalingsstrømmer kan transaksjonskontroller og dokumentasjon av disse foretas på grunnlag av rapporter (sammendrag) fra hjelpesystem eller andre deler av økonomisystemet, jf. pkt. 2.5.1. Dette innebærer også at tilskuddsbrev kan sendes ut uten underskrift.</ledd>
      <ledd id="/kapittel/i/ledd/533">For tilskuddsordninger der det inngås avtale med den enkelte tilskuddsmottaker eksempelvis på grunnlag av anbudskonkurranse, kan hele eller deler av innholdet i et tilskuddsbrev omtalt ovenfor, i stedet tas inn i avtalen.</ledd>
      <ledd id="/kapittel/i/ledd/534">6.3.4. Registrering av tilsagn m.m.</ledd>
      <ledd id="/kapittel/i/ledd/535">Tilsagn om tilskuddsbeløp skal registreres slik at tilskuddsforvalter har oversikt over inngåtte forpliktelser.</ledd>
      <ledd id="/kapittel/i/ledd/536">Tilskuddsforvaltere innenfor statsforvaltningen skal følge bestemmelsene om bokføring og økonomisystem i kap. 4. Øvrige tilskuddsforvaltere skal følge krav til bokføring, dokumentasjon og oppbevaring som vedkommende departement har fastsatt.</ledd>
      <ledd id="/kapittel/i/ledd/537">6.3.5. Utbetaling og eventuell tilbakebetaling</ledd>
      <ledd id="/kapittel/i/ledd/538">Tilskuddsbeløp skal utbetales etter hvert som mottakeren har behov for å dekke de aktuelle utgiftene, i henhold til stortingsvedtak 8. november 1984:
<liste id="/kapittel/i/ledd/538/liste/a"><lverdi>a)</lverdi><avsnitt id="/kapittel/i/ledd/538/liste/a/avsnitt/1">Tilskudd til driften av en virksomhet skal utbetales i terminer (pr. måned, kvartal eller halvår), avpasset etter størrelsen av tilskuddet og de formålene som skal tilgodeses.</avsnitt></liste>
<liste id="/kapittel/i/ledd/538/liste/b"><lverdi>b)</lverdi><avsnitt id="/kapittel/i/ledd/538/liste/b/avsnitt/1">Tilskudd til lønn skal utbetales så nær tidspunktet for lønnsutbetaling som mulig.</avsnitt></liste>
<liste id="/kapittel/i/ledd/538/liste/c"><lverdi>c)</lverdi><avsnitt id="/kapittel/i/ledd/538/liste/c/avsnitt/1">Tilskudd til større anskaffelser skal utbetales så nær oppgjørstidspunktet som mulig.</avsnitt></liste>
<liste id="/kapittel/i/ledd/538/liste/d"><lverdi>d)</lverdi><avsnitt id="/kapittel/i/ledd/538/liste/d/avsnitt/1">Tilskuddene skal utover dette ikke nyttes til å regulere virksomhetens likviditet. Det skal ikke være anledning til å fremskynde utbetalinger, slik at mottakeren kan plassere tilskudd som rentebærende innskudd eller lån for å oppnå inntekter i tillegg til det bevilgede beløpet.</avsnitt></liste></ledd>
      <ledd id="/kapittel/i/ledd/539">For investeringstiltak som det tar tid å gjennomføre, kan utbetaling skje i flere deler etter hvert som det mottas rapport om fremdriften.</ledd>
      <ledd id="/kapittel/i/ledd/540">Tilskuddsforvalter skal etablere innkrevingsrutiner som sikrer tilbakebetaling, dersom en sluttavregning medfører at mottakeren skal tilbakebetale for mye utbetalt beløp. Der det er utbetalt for mye i fast årlig tildeling under en tilskuddsordning som videreføres i etterfølgende år, kan tildelingen for etterfølgende år reduseres med et beløp tilsvarende det som er for mye utbetalt.</ledd>
      <ledd id="/kapittel/i/ledd/541">Tilskuddsforvaltere innenfor statsforvaltningen skal følge bestemmelsene om standarder og systemer for budsjettering, regnskapsføring og betalingsformidling i kap. 3. Øvrige tilskuddsforvaltere skal følge kravene til utbetaling som vedkommende departement har fastsatt.</ledd>
      <ledd id="/kapittel/i/ledd/542">6.3.6. Informasjon om måloppnåelse</ledd>
      <ledd id="/kapittel/i/ledd/543">Tilskuddsforvalter skal innhente rapporter fra tilskuddsmottakere som gjør det mulig å vurdere graden av måloppnåelse. Kriteriene for måloppnåelse skal være i samsvar med Stortingets vedtak og forutsetninger. Kriteriene skal være så konkret og presist utformet at det kan foretas oppfølging uten uforholdsmessig store kostnader. Tilskuddsmottakere må pålegges å sende inn rapport i henhold til disse kriteriene. Kravene til rapportering skal ikke gis større omfang enn det som er rimelig i forhold til den nytten tilskuddsmottaker har av tilskuddet. Det skal også tas hensyn til de praktiske mulighetene som hver enkelt mottaker har for å fremskaffe informasjon.</ledd>
      <ledd id="/kapittel/i/ledd/544">Rapportering fra tilskuddsmottaker kan erstattes eller suppleres med informasjon fra andre kilder hvis disse gir relevant og tilfredsstillende informasjon.</ledd>
      <ledd id="/kapittel/i/ledd/545">6.3.7. Rapportering til departementet</ledd>
      <ledd id="/kapittel/i/ledd/546">Tilskuddsforvaltere innenfor statsforvaltningen skal rapportere i tråd med kravene som er fastsatt av departementet i tildelingsbrevet eller i særskilt regelverk for tilskuddsordningen.</ledd>
      <ledd id="/kapittel/i/ledd/547">Øvrige tilskuddsforvaltere skal rapportere i tråd med kravene som er fastsatt av departementet i oppdragsbrevet eller i særskilt regelverk for tilskuddsordningen.</ledd>
      <ledd id="/kapittel/i/ledd/548">6.3.8. Oppfølging og kontroll</ledd>
      <ledd id="/kapittel/i/ledd/549">6.3.8.1. Internkontroll hos tilskuddsforvalter</ledd>
      <ledd id="/kapittel/i/ledd/550">For å sikre korrekt saksbehandling ved tildeling og utbetaling av tilskudd, skal tilskuddsforvalter ha etablert systemer, rutiner og tiltak som blant annet har til oppgave å forebygge, avdekke og korrigere feil og mangler, jf. pkt. 2.4 om internkontroll.</ledd>
      <ledd id="/kapittel/i/ledd/551">Tiltakene skal bidra til å sikre korrekt
<liste id="/kapittel/i/ledd/551/liste/1"><lverdi>-</lverdi><avsnitt id="/kapittel/i/ledd/551/liste/1/avsnitt/1">registrering av faste data</avsnitt></liste>
<liste id="/kapittel/i/ledd/551/liste/2"><lverdi>-</lverdi><avsnitt id="/kapittel/i/ledd/551/liste/2/avsnitt/1">søknadsbehandling, herunder dokumentasjon av beregningsresultater</avsnitt></liste>
<liste id="/kapittel/i/ledd/551/liste/3"><lverdi>-</lverdi><avsnitt id="/kapittel/i/ledd/551/liste/3/avsnitt/1">registrering av gitte tilsagn om tilskudd</avsnitt></liste>
<liste id="/kapittel/i/ledd/551/liste/4"><lverdi>-</lverdi><avsnitt id="/kapittel/i/ledd/551/liste/4/avsnitt/1">utbetaling av tilskudd til rett mottaker og til rett tid</avsnitt></liste>
<liste id="/kapittel/i/ledd/551/liste/5"><lverdi>-</lverdi><avsnitt id="/kapittel/i/ledd/551/liste/5/avsnitt/1">registrering i regnskapet</avsnitt></liste>
<liste id="/kapittel/i/ledd/551/liste/6"><lverdi>-</lverdi><avsnitt id="/kapittel/i/ledd/551/liste/6/avsnitt/1">behandling av dokumentasjon fra tilskuddsmottaker.</avsnitt></liste></ledd>
      <ledd id="/kapittel/i/ledd/552">6.3.8.2. Kontroll av informasjon fra tilskuddsmottaker</ledd>
      <ledd id="/kapittel/i/ledd/553">Tilskuddsforvalter skal kontrollere informasjonen mottakeren sender inn som har betydning for tilskuddsforvalters beregning av tilskuddsbeløp og tildeling. Gjennomførte kontrolltiltak skal dokumenteres på en tilfredsstillende måte. Tilskuddsforvalter skal videre kontrollere rapporter som tilskuddsmottakeren senere sender inn om måloppnåelsen, jf. pkt. 6.3.6.</ledd>
      <ledd id="/kapittel/i/ledd/554">Kontrollen skal tilpasses den enkelte tilskuddsordning og skal vurderes i forhold til målet med ordningen. Kontrollen skal ha et rimelig omfang i forhold til nytten og kostnadene ved kontrollen.</ledd>
      <ledd id="/kapittel/i/ledd/555">Tilskuddsforvalter skal kartlegge henholdsvis risiko for at det oppstår feil på grunn av problemer med fortolkning av tilskuddsvilkårene og risiko for uregelmessigheter. Ut fra en vurdering av det samlede risikonivå og hva som er de vesentligste risikomomentene, skal det fastsettes hvilke kontrollpunkter som er mest aktuelle, og hvem som skal foreta kontrollen.</ledd>
      <ledd id="/kapittel/i/ledd/556">6.3.8.3. Revisorattestasjon</ledd>
      <ledd id="/kapittel/i/ledd/557">Det enkelte departement må vurdere i hvilken utstrekning informasjon i rapporter fra tilskuddsmottaker skal være attestert av statsautorisert eller registrert revisor.</ledd>
      <ledd id="/kapittel/i/ledd/558">6.4. Avvik fra normalprosedyren</ledd>
      <ledd id="/kapittel/i/ledd/559">6.4.1. Tilskudd til kommuner og fylkeskommuner</ledd>
      <ledd id="/kapittel/i/ledd/560">For forvaltning av rammetilskudd under statsbudsjettets kap. 571 og kap. 572 gjelder kravene og forutsetningene som fastsettes i de årlige budsjettproposisjonene og i de årlige kommuneproposisjonene, i stedet for de generelle bestemmelsene i dette kapitlet. Bestemmelsene om intern styring i virksomheten i kap. 2 og om betalingsformidling i kap. 3, gjelder imidlertid også her.</ledd>
      <ledd id="/kapittel/i/ledd/561">For øremerkede tilskudd til kommuner og fylkeskommuner gjelder i utgangspunktet de vanlige bestemmelsene i kap. 6, herunder pkt. 6.2.1. For øremerkede tilskudd som utgjør mindre enn 100 000 kroner for tilskuddsmottakeren (kommunen eller fylkeskommunen), skal imidlertid krav til rapportering fra mottakeren som hovedregel frafalles (jf. pkt. 6.3.6).</ledd>
      <ledd id="/kapittel/i/ledd/562">Videre er det for øremerkede tilskudd aktuelt med avvik fra normalprosedyren på følgende punkter, jf. at både kommuner og fylkeskommuner er klart avgrensede målgrupper:
<liste id="/kapittel/i/ledd/562/liste/1"><lverdi>-</lverdi><avsnitt id="/kapittel/i/ledd/562/liste/1/avsnitt/1">kunngjøring og annen informasjon</avsnitt></liste>
<liste id="/kapittel/i/ledd/562/liste/2"><lverdi>-</lverdi><avsnitt id="/kapittel/i/ledd/562/liste/2/avsnitt/1">utforming av søknader</avsnitt></liste>
<liste id="/kapittel/i/ledd/562/liste/3"><lverdi>-</lverdi><avsnitt id="/kapittel/i/ledd/562/liste/3/avsnitt/1">reglene om klagebehandling.</avsnitt></liste></ledd>
      <ledd id="/kapittel/i/ledd/563">6.4.2. Andre avvik fra normalprosedyren</ledd>
      <ledd id="/kapittel/i/ledd/564">Den prosedyren som er beskrevet ovenfor i kap. 6 er fastsatt for en normalsituasjon der en tilskuddsbevilgning skal fordeles på en rekke søkere. Det vil forekomme tilfeller der enkelte av punktene ikke er aktuelle ut fra tilskuddsbevilgningens karakter:
<liste id="/kapittel/i/ledd/564/liste/a"><lverdi>a)</lverdi><avsnitt id="/kapittel/i/ledd/564/liste/a/avsnitt/1">Når tilskuddsmottaker er navngitt i selve bevilgningsvedtaket eller er omtalt i budsjettproposisjonen på en slik måte at tilskuddsbevilgningen må anses øremerket for vedkommende, kan departementet gjøre unntak fra hovedelementene i prosedyrebestemmelsene på følgende punkter:</avsnitt><liste id="/kapittel/i/ledd/564/liste/a-1"><lverdi>-</lverdi><avsnitt id="/kapittel/i/ledd/564/liste/a-1/avsnitt/1">pkt. 6.2.1.1 c, krav om å formulere tildelingskriterier, herunder beregningsregler</avsnitt></liste><liste id="/kapittel/i/ledd/564/liste/a-2"><lverdi>-</lverdi><avsnitt id="/kapittel/i/ledd/564/liste/a-2/avsnitt/1">pkt. 6.2.1.2, krav om utforming av regelverk</avsnitt></liste><liste id="/kapittel/i/ledd/564/liste/a-3"><lverdi>-</lverdi><avsnitt id="/kapittel/i/ledd/564/liste/a-3/avsnitt/1">pkt. 6.3.2, krav om kunngjøring.</avsnitt></liste></liste>
<liste id="/kapittel/i/ledd/564/liste/b"><lverdi>b)</lverdi><avsnitt id="/kapittel/i/ledd/564/liste/b/avsnitt/1">Bestemmelsene i pkt. 6.2.1 skal også tilpasses tilskuddsbeløpets størrelse. Relativt små bidrag kan tilskuddsforvalter gi etter en kortfattet saksbehandling og uten fullstendig tilskuddsbrev eller utførlige kontrolltiltak.</avsnitt></liste>
<liste id="/kapittel/i/ledd/564/liste/c"><lverdi>c)</lverdi><avsnitt id="/kapittel/i/ledd/564/liste/c/avsnitt/1">For tilskudd som staten gir som medlem av en internasjonal organisasjon, etter avtale med andre land om samarbeidstiltak eller etter avtale med internasjonale frivillige organisasjoner, faller krav til kunngjøring, søknad og utforming av tilskuddsbrev bort.</avsnitt></liste>
<liste id="/kapittel/i/ledd/564/liste/d"><lverdi>d)</lverdi><avsnitt id="/kapittel/i/ledd/564/liste/d/avsnitt/1">For tilskuddsordninger til landbruksområdet som ikke er tiltaksrettede, vil det i nødvendig utstrekning kunne avvikes fra bestemmelsene i pkt. 6.2 og 6.3. Det skal gjøres rede for slike avvik i departementets budsjettproposisjon.</avsnitt></liste></ledd>
      <ledd id="/kapittel/i/ledd/565">6.5. Evaluering av tilskuddsordninger</ledd>
      <ledd id="/kapittel/i/ledd/566">Departementet og tilskuddsforvalter skal sørge for at det gjennomføres evalueringer for å få informasjon om tilskuddsordninger er effektive i forhold til ressursbruk, organisering og fastsatte mål.</ledd>
      <ledd id="/kapittel/i/ledd/567">Frekvens og omfang av evalueringer skal ta utgangspunkt i en vurdering av risiko og vesentlighet for den enkelte tilskuddsordning, herunder hvor omfattende og viktig tilskuddsordningen er, kvalitet og omfang av øvrig rapportering og i hvilken grad det er mulig å beskrive de årlige resultatene. Evalueringer må vurderes i sammenheng med kravene som stilles til rapportering, jf. pkt. 6.3.6.</ledd>
      <ledd id="/kapittel/i/ledd/568">Ressursene som benyttes på evalueringer skal ha et rimelig omfang i forhold til den nytten man vil ha av informasjonen som fremkommer.</ledd>
      <ledd id="/kapittel/i/ledd/569">Evalueringer som er gjort tilgjengelig for allmenheten, skal sendes til Nasjonalbiblioteket i tråd med pliktavleveringsloven § 4. Innsendingsplikten ivaretas ved å registrere gjennomførte evalueringer i
<lenke url="http://evalueringsportalen.no/">Evalueringsportalen</lenke>.</ledd>
      <ledd id="/kapittel/i/ledd/570">Departementet skal ved utgangen av hvert år sende Riksrevisjonen en oversikt over tilskuddsordninger som er blitt evaluert.</ledd>
      <ledd id="/kapittel/i/ledd/571">Kapittel 7. Forvaltning av stønadsordninger til privatpersoner</ledd>
      <ledd id="/kapittel/i/ledd/572">7.1. Innledning</ledd>
      <ledd id="/kapittel/i/ledd/573">Kapitlet inneholder bestemmelser om etablering og forvaltning av stønadsordninger til privatpersoner.</ledd>
      <ledd id="/kapittel/i/ledd/574">Formålet med bestemmelsene er å sikre effektiv og hensiktsmessig utforming og oppfølging av stønadsordninger.</ledd>
      <ledd id="/kapittel/i/ledd/575">Bevilgninger til stønader til privatpersoner skal være identifisert i det vedtatte statsbudsjettet ved bruk av postnummer 70-85. Bevilgninger under disse postnumrene som tilfaller privatpersoner, faller normalt inn under bestemmelsene i kap. 7 om forvaltning av stønadsordninger. I mange tilfeller er stønadsordninger til privatpersoner fastsatt i lov, til dels som rettighetsbaserte ordninger. Bevilgninger under postnumrene 70-85 som tilfaller enkeltpersoner i forbindelse med næringsvirksomhet eller i annen yrkessammenheng, faller imidlertid inn under bestemmelsene i kap. 6 om forvaltning av tilskuddsordninger.</ledd>
      <ledd id="/kapittel/i/ledd/576">Bestemmelsene i kap. 7 gjelder også for eventuelle stønader som forvaltes av forvaltningsorganer som mottar bevilgninger over postnummer 50-59 og eventuelle stønader som finansieres ved midler fra statlige fond.</ledd>
      <ledd id="/kapittel/i/ledd/577">7.2. Utarbeidelse av en stønadsordning</ledd>
      <ledd id="/kapittel/i/ledd/578">7.2.1. Utforming av en stønadsordning og presentasjon for Stortinget</ledd>
      <ledd id="/kapittel/i/ledd/579">7.2.1.1. Hovedelementer</ledd>
      <ledd id="/kapittel/i/ledd/580">Utforming og vektlegging av hovedelementene i en stønadsordning omtalt nedenfor skal skje etter en konkret vurdering for den enkelte ordningen. Hovedelementene skal vurderes i nøye sammenheng.
<br/></ledd>
      <ledd id="/kapittel/i/ledd/581">a) <i>Mål for ordningen</i></ledd>
      <ledd id="/kapittel/i/ledd/582">Departementet skal utarbeide formuleringer som tydeliggjør hva staten ønsker å oppnå med stønadsordningen (målet) og hvilken målgruppe den tar sikte på. For stønadsordninger som blir fastsatt ved lov, omtales målformuleringene i tilknytning til lovforslaget, mens de for øvrige ordninger omtales i tilknytning til bevilgningsforslaget.
<br/></ledd>
      <ledd id="/kapittel/i/ledd/583">b) <i>Kriterier for måloppnåelse</i></ledd>
      <ledd id="/kapittel/i/ledd/584">Departementet skal fastsette hvilke opplysninger som skal innhentes fra stønadsforvalter for å belyse måloppnåelsen.
<br/></ledd>
      <ledd id="/kapittel/i/ledd/585">c) <i>Tildelingskriterier, herunder beregningsregler</i></ledd>
      <ledd id="/kapittel/i/ledd/586">Departementet skal utarbeide kriterier for tildeling, og presentere disse enten i lov, forskrift eller annet regelverk for ordningen. For stønadsordninger der tildeling gis på grunnlag av kvantifiserbare kriterier, skal det fastsettes beregningsregler.
<br/></ledd>
      <ledd id="/kapittel/i/ledd/587">d) <i>Oppfølging og kontroll</i></ledd>
      <ledd id="/kapittel/i/ledd/588">Departementet skal sørge for at det blir fastsatt regler om nødvendig kontroll med opplysninger som legges til grunn for tildeling og som inngår i den etterfølgende rapporteringen, jf. pkt. 7.3.9.
<br/></ledd>
      <ledd id="/kapittel/i/ledd/589">e) <i>Evaluering</i></ledd>
      <ledd id="/kapittel/i/ledd/590">Departementet har ansvar for at stønadsordninger blir evaluert, jf. pkt. 7.4.</ledd>
      <ledd id="/kapittel/i/ledd/591">7.2.1.2. Regelverk</ledd>
      <ledd id="/kapittel/i/ledd/592">For stønadsordninger vil bestemmelser som regulerer punktene a til d og eventuelt e normalt være nedfelt i lov eller i forskrift. Departementet skal fastsette eventuelle nærmere regler for ordningen.</ledd>
      <ledd id="/kapittel/i/ledd/593">7.2.1.3. Presentasjon for Stortinget</ledd>
      <ledd id="/kapittel/i/ledd/594">Departementet skal gi en presentasjon overfor Stortinget av hovedelementene nevnt i pkt. 7.2.1.1 og av sammenhengen mellom dem når det fremmes forslag om en ny stønadsordning. Omfanget av omtalen for Stortinget skal vurderes ut fra hvor omfattende og viktig en stønadsordning er.</ledd>
      <ledd id="/kapittel/i/ledd/595">Ved forslag om ny årlig bevilgning til en eksisterende stønadsordning, kan det alternativt vises til premissene for lovvedtak eller tidligere bevilgningsvedtak (i budsjettproposisjonen og stortingskomiteens innstilling). Hovedelementene må imidlertid vurderes og presenteres på nytt med jevne mellomrom.</ledd>
      <ledd id="/kapittel/i/ledd/596">Departementet skal rapportere i sin budsjettproposisjon til Stortinget om resultater som er oppnådd ved stønadsordningen i forhold til fastsatte mål.</ledd>
      <ledd id="/kapittel/i/ledd/597">7.2.2. Etablering av en forvaltningsorganisasjon</ledd>
      <ledd id="/kapittel/i/ledd/598">Departementet skal påse at forvaltning av stønadsordninger er organisert på en effektiv og hensiktsmessig måte.</ledd>
      <ledd id="/kapittel/i/ledd/599">7.2.2.1. Stønadsforvaltere innenfor statsforvaltningen</ledd>
      <ledd id="/kapittel/i/ledd/600">Departementet kan være stønadsforvalter eller det kan delegere forvaltningen til et underliggende forvaltningsorgan. Departementet kan delegere myndighet til å fastsette nærmere regler for hvordan en ordning skal forvaltes, til å behandle søknader og til å fatte vedtak om tildeling. Departementet skal ved delegering i nødvendig utstrekning presisere kravene som følger av punktene a til e i pkt. 7.2.1.1. Presisering skal foretas i tildelingsbrevet eller i et særskilt regelverk for stønadsordningen, jf. pkt. 7.2.1.2. Departementet skal føre kontroll med at virksomheten forvalter stønader på en forsvarlig måte, jf. pkt. 1.5 og pkt. 7.3.9.</ledd>
      <ledd id="/kapittel/i/ledd/601">Et departement som er stønadsforvalter kan delegere kontrollmyndighet til underliggende virksomhet(er).</ledd>
      <ledd id="/kapittel/i/ledd/602">Ved delegering av stønadsforvaltning til statlige forvaltningsorganer under et annet departement, har det delegerende departementet ansvar for å avklare ansvarsdelingen mellom de to departementene.</ledd>
      <ledd id="/kapittel/i/ledd/603">7.2.2.2. Kommunale og fylkeskommunale stønadsforvaltere</ledd>
      <ledd id="/kapittel/i/ledd/604">Et departement kan i samråd med Kommunal- og regionaldepartementet overlate til kommuner eller fylkeskommuner å være stønadsforvalter for statlige stønader.</ledd>
      <ledd id="/kapittel/i/ledd/605">Departementet skal utarbeide oppdragsbrev der kravene som følger av punktene a til d i pkt. 7.2.1.1 omtales for den enkelte stønadsordning, eventuelt med henvisning til lov, forskrift eller særskilt regelverk for ordningen jf. pkt. 7.2.1.2. Departementet skal føre kontroll med at forvaltningen utføres på en forsvarlig måte, jf. bestemmelsene i pkt. 7.3.9.</ledd>
      <ledd id="/kapittel/i/ledd/606">7.2.2.3. Stønadsforvaltere eid av staten</ledd>
      <ledd id="/kapittel/i/ledd/607">Departementet kan overlate forvaltning av statlige stønader til statsaksjeselskaper, statsforetak, særlovselskaper og andre selvstendige rettssubjekter som staten eier fullt ut. Spørsmål om å overlate forvaltningsansvar skal forelegges Finansdepartementet på forhånd. Det skal utarbeides oppdragsbrev og føres kontroll tilsvarende bestemmelsene i pkt. 7.2.2.2.</ledd>
      <ledd id="/kapittel/i/ledd/608">7.2.2.4. Stønader forvaltet av stiftelser, private mv.</ledd>
      <ledd id="/kapittel/i/ledd/609">Når det ikke er aktuelle offentlige instanser å overlate forvaltningsansvar til (jf. punktene 7.2.2.1-7.2.2.3), kan forvaltningen av statlige stønader overlates til en annen instans (stiftelse, privat instans, selvstendig rettssubjekt som staten eier delvis, mv.) når dette anses som forsvarlig og vedkommende instans er villig til det.</ledd>
      <ledd id="/kapittel/i/ledd/610">Vedtak om å overlate forvaltningsansvar for nye stønadsordninger til stiftelser, private mv. må godkjennes av Finansdepartementet og omtales i bevilgningsforslaget fra departementet. Det vises til annet gjeldende lover og regler, herunder forvaltningsloven, offentlighetsloven og regelverk om offentlige anskaffelser.</ledd>
      <ledd id="/kapittel/i/ledd/611">Departementet skal utarbeide et oppdragsbrev der kravene som følger av punktene a til d i pkt. 7.2.1.1 omtales for den enkelte stønadsordning, eventuelt med henvisning til lov, forskrift eller særskilt regelverk for ordningen, jf. pkt. 7.2.1.2. Departementet skal føre kontroll med at forvaltningen utføres på en forsvarlig måte, jf. bestemmelsene i pkt. 7.3.9.</ledd>
      <ledd id="/kapittel/i/ledd/612">7.3. Stønadsforvaltning</ledd>
      <ledd id="/kapittel/i/ledd/613">7.3.1. Generelt</ledd>
      <ledd id="/kapittel/i/ledd/614">Stønadsforvalter skal følge bestemmelsene som er nedfelt i tildelings- eller oppdragsbrev, i eventuell lov og forskrift for stønadsordningen og i eventuelt særskilt regelverk for stønadsordningen.</ledd>
      <ledd id="/kapittel/i/ledd/615">7.3.2. Kunngjøring og søknadsbehandling</ledd>
      <ledd id="/kapittel/i/ledd/616">For stønadsordninger der utløsning av stønad er avhengig av at det sendes inn krav eller søknad, skal kunngjøring foretas på en slik måte at man når hele målgruppen som stønadsordningen tar sikte på.</ledd>
      <ledd id="/kapittel/i/ledd/617">For ordninger der stønad utløses av stønadsforvalter uten at det sendes inn krav eller søknad, skal det med jevne mellomrom gis informasjon overfor målgruppen om de ordningene som eksisterer.</ledd>
      <ledd id="/kapittel/i/ledd/618">Behandlingen av eventuelle søknader skal følge reglene i forvaltningsloven og i eventuell særlov om stønadsordningen.</ledd>
      <ledd id="/kapittel/i/ledd/619">7.3.3. Stønadsbrev</ledd>
      <ledd id="/kapittel/i/ledd/620">For stønadsordninger der det kreves søknad, skal innvilget søknad bekreftes med et stønadsbrev. Stønadsbrev kan utformes som standardbrev.</ledd>
      <ledd id="/kapittel/i/ledd/621">Stønadsbrevet med eventuelle vedlegg skal beskrive
<liste id="/kapittel/i/ledd/621/liste/1"><lverdi>-</lverdi><avsnitt id="/kapittel/i/ledd/621/liste/1/avsnitt/1">formål</avsnitt></liste>
<liste id="/kapittel/i/ledd/621/liste/2"><lverdi>-</lverdi><avsnitt id="/kapittel/i/ledd/621/liste/2/avsnitt/1">stønadsbeløp</avsnitt></liste>
<liste id="/kapittel/i/ledd/621/liste/3"><lverdi>-</lverdi><avsnitt id="/kapittel/i/ledd/621/liste/3/avsnitt/1">utbetalingsordning</avsnitt></liste>
<liste id="/kapittel/i/ledd/621/liste/4"><lverdi>-</lverdi><avsnitt id="/kapittel/i/ledd/621/liste/4/avsnitt/1">krav til rapportering ved stønad med tilbakerapportering</avsnitt></liste>
<liste id="/kapittel/i/ledd/621/liste/5"><lverdi>-</lverdi><avsnitt id="/kapittel/i/ledd/621/liste/5/avsnitt/1">konsekvenser hvis fremlagt informasjon fra mottakeren er falsk, misvisende eller mangelfull, eller eventuelle andre betingelser ikke overholdes.</avsnitt></liste></ledd>
      <ledd id="/kapittel/i/ledd/622">Stønadsbrev skal hos statlige stønadsforvaltere normalt undertegnes av en person med budsjettdisponeringsmyndighet for den aktuelle stønadsbevilgningen, jf. pkt. 2.5. Når budsjettdisponeringsmyndigheten tilligger et kollegialt styre, råd eller tilsvarende, eller det gjelder masseutsending av stønadsbrev, kan vedtaket meddeles av bemyndiget medarbeider.</ledd>
      <ledd id="/kapittel/i/ledd/623">Alle stønadsbeløp skal være attestert før utbetaling kan skje. Den som attesterer skal kontrollere at utbetalingsforslaget er i overensstemmelse med lov, forskrift eller eventuelt stønadsbrev og at eventuelt krav om dokumentasjon er oppfylt.</ledd>
      <ledd id="/kapittel/i/ledd/624">For store utbetalingsstrømmer kan transaksjonskontroller og dokumentasjon av disse foretas på grunnlag av rapporter (sammendrag) fra hjelpesystem eller andre deler av økonomisystemet, jf. pkt. 2.5.1. Dette innebærer også at stønadsbrev kan sendes ut uten underskrift.</ledd>
      <ledd id="/kapittel/i/ledd/625">For stønadsordninger der det ikke kreves søknad, er de 3 første strekpunktene omtalt ovenfor aktuelle å ta med i et informasjonsbrev.</ledd>
      <ledd id="/kapittel/i/ledd/626">7.3.4. Registrering av tilsagn m.m.</ledd>
      <ledd id="/kapittel/i/ledd/627">Tilsagn om stønadsbeløp skal registreres slik at stønadsforvalter har oversikt over inngåtte forpliktelser.</ledd>
      <ledd id="/kapittel/i/ledd/628">Stønadsforvaltere innenfor statsforvaltningen skal følge bestemmelsene om bokføring og økonomisystem i kap. 4. Øvrige stønadsforvaltere skal følge krav til bokføring, dokumentasjon og oppbevaring som vedkommende departement har fastsatt.</ledd>
      <ledd id="/kapittel/i/ledd/629">7.3.5. Utbetaling</ledd>
      <ledd id="/kapittel/i/ledd/630">Stønadsforvaltere innenfor statsforvaltningen skal følge bestemmelsene om standarder og systemer for budsjettering, regnskapsføring og betalingsformidling i kap. 3. Øvrige stønadsforvaltere skal følge kravene til utbetaling som vedkommende departement har fastsatt.</ledd>
      <ledd id="/kapittel/i/ledd/631">7.3.6. Eventuell innberetningsplikt</ledd>
      <ledd id="/kapittel/i/ledd/632">For utbetalinger som skal innberettes til likningsmyndighetene som skattepliktige, skal det være etablert systemer og rutiner som sikrer korrekt behandling.</ledd>
      <ledd id="/kapittel/i/ledd/633">7.3.7. Rapportering fra mottaker</ledd>
      <ledd id="/kapittel/i/ledd/634">Normalt kreves det ikke tilbakerapportering fra personlige stønadsmottakere. I de tilfellene hvor det stilles visse betingelser for tildeling av stønad, er det aktuelt å kreve en kort rapport eventuelt med dokumentasjon for at betingelsene er oppfylt.</ledd>
      <ledd id="/kapittel/i/ledd/635">7.3.8. Rapportering til departementet</ledd>
      <ledd id="/kapittel/i/ledd/636">Stønadsforvaltere innenfor statsforvaltningen skal rapportere i tråd med kravene som er fastsatt av departementet i tildelingsbrevet eller i særskilt regelverk for stønadsordningen.</ledd>
      <ledd id="/kapittel/i/ledd/637">Øvrige stønadsforvaltere skal rapportere i tråd med kravene som er fastsatt av departementet i oppdragsbrevet eller i særskilt regelverk for stønadsordningen.</ledd>
      <ledd id="/kapittel/i/ledd/638">7.3.9. Oppfølging og kontroll</ledd>
      <ledd id="/kapittel/i/ledd/639">7.3.9.1. Internkontroll hos stønadsforvalter</ledd>
      <ledd id="/kapittel/i/ledd/640">For å sikre korrekt saksbehandling ved tildeling og utbetaling av stønad, skal stønadsforvalter ha etablert systemer, rutiner og tiltak som blant annet har til oppgave å forebygge, avdekke og korrigere feil og mangler, jf. pkt. 2.4 om internkontroll.</ledd>
      <ledd id="/kapittel/i/ledd/641">Tiltakene skal bidra til å sikre korrekt
<liste id="/kapittel/i/ledd/641/liste/1"><lverdi>-</lverdi><avsnitt id="/kapittel/i/ledd/641/liste/1/avsnitt/1">registrering av faste data</avsnitt></liste>
<liste id="/kapittel/i/ledd/641/liste/2"><lverdi>-</lverdi><avsnitt id="/kapittel/i/ledd/641/liste/2/avsnitt/1">tildeling og søknadsbehandling, herunder dokumentasjon av beregningsresultater</avsnitt></liste>
<liste id="/kapittel/i/ledd/641/liste/3"><lverdi>-</lverdi><avsnitt id="/kapittel/i/ledd/641/liste/3/avsnitt/1">utbetaling av stønad til rett mottaker og til rett tid</avsnitt></liste>
<liste id="/kapittel/i/ledd/641/liste/4"><lverdi>-</lverdi><avsnitt id="/kapittel/i/ledd/641/liste/4/avsnitt/1">registrering i regnskapet</avsnitt></liste>
<liste id="/kapittel/i/ledd/641/liste/5"><lverdi>-</lverdi><avsnitt id="/kapittel/i/ledd/641/liste/5/avsnitt/1">behandling av eventuell dokumentasjon fra stønadsmottaker.</avsnitt></liste></ledd>
      <ledd id="/kapittel/i/ledd/642">7.3.9.2. Kontroll av grunnlaget for stønad som utbetales uten søknad</ledd>
      <ledd id="/kapittel/i/ledd/643">For ordninger der det utbetales stønad med grunnlag i offentlige register, eller ved beregninger fra andre register, skal det være etablert systemer og rutiner som sikrer kvaliteten på det materialet som benyttes.</ledd>
      <ledd id="/kapittel/i/ledd/644">7.3.9.3. Kontroll av dokumentasjon fra stønadsmottaker</ledd>
      <ledd id="/kapittel/i/ledd/645">For ordninger der stønad gis direkte til privatpersoner etter søknad, skal krav til dokumentasjon og selvdeklareringer være utformet på en slik måte at det kan foretas en rimelig grad av kontroll av opplysningene som gis. Så langt mulig skal kontrollen utføres før stønad godkjennes for utbetaling. I de tilfellene hvor det kreves innsendt rapport om at visse betingelser skal oppfylles etterskuddsvis, skal denne rapporten kontrolleres (jf. pkt. 7.3.7). Gjennomførte kontrolltiltak skal dokumenteres på en tilfredsstillende måte.</ledd>
      <ledd id="/kapittel/i/ledd/646">7.4. Evaluering av stønadsordninger</ledd>
      <ledd id="/kapittel/i/ledd/647">Departementet og stønadsforvalter skal sørge for at det gjennomføres evalueringer for å få informasjon om stønadsordninger er effektive i forhold til ressursbruk, organisering og fastsatte mål.</ledd>
      <ledd id="/kapittel/i/ledd/648">Frekvens og omfang av evalueringer skal ta utgangspunkt i en vurdering av risiko og vesentlighet for den enkelte stønadsordning, herunder hvor omfattende og viktig stønadsordningen er, kvalitet og omfang av øvrig rapportering og i hvilken grad det er mulig å beskrive de årlige resultatene.</ledd>
      <ledd id="/kapittel/i/ledd/649">Ressursene som benyttes på evalueringer skal ha et rimelig omfang i forhold til den nytten man vil ha av informasjonen som fremkommer.</ledd>
      <ledd id="/kapittel/i/ledd/650">Evalueringer som er gjort tilgjengelig for allmenheten, skal sendes til Nasjonalbiblioteket i tråd med pliktavleveringsloven § 4. Innsendingsplikten ivaretas ved å registrere gjennomførte evalueringer i
<lenke url="http://evalueringsportalen.no/">Evalueringsportalen</lenke>.</ledd>
      <ledd id="/kapittel/i/ledd/651">Departementet skal ved utgangen av hvert år sende Riksrevisjonen en oversikt over stønadsordninger som er blitt evaluert.</ledd>
      <ledd id="/kapittel/i/ledd/652">Kapittel 8. Forvaltning av garantiordninger</ledd>
      <ledd id="/kapittel/i/ledd/653">8.1. Innledning</ledd>
      <ledd id="/kapittel/i/ledd/654">Kapitlet inneholder bestemmelser om etablering og forvaltning av garantiordninger. Formålet med bestemmelsene er å sikre effektiv og hensiktsmessig utforming og oppfølging av garantiordninger.<fref id="/kapittel/i/fotnote/1">1</fref></ledd>
      <ledd id="/kapittel/i/ledd/655">Kapittel 8 gjelder for såkalte reelle garantiordninger, dvs. forhold der staten garanterer for at juridisk person (låntaker) oppfyller sitt avtaleforhold overfor juridisk person (långiver). Garanti i henhold til kapittel 8 er ikke aktuell dersom enten långiver eller låntaker er et statlig forvaltningsorgan.
<fotnote id="/kapittel/i/fotnote/1">1 Om grunnlaget for kapitlet vises blant annet til generelle retningslinjer for nye garantier omtalt i Nasjonalbudsjettet 1983 (jf. Budsjettinnst.S. I (1982-1983)), forslag om behandlingsmåten for garantisaker i St.prp.nr.1 (1985-1986) og Riksrevisjonens Dok.nr.3:06 (1995-1996) om forvaltningen av statlige garantiordninger (jf. Innst.S.nr.218 (1995-96)).</fotnote></ledd>
      <ledd id="/kapittel/i/ledd/656">8.2. Utarbeidelse av en garantiordning</ledd>
      <ledd id="/kapittel/i/ledd/657">8.2.1. Utforming av en garantiordning og presentasjon for Stortinget</ledd>
      <ledd id="/kapittel/i/ledd/658">8.2.1.1. Hovedelementer</ledd>
      <ledd id="/kapittel/i/ledd/659">Utforming og vektlegging av hovedelementene i en garantiordning omtalt nedenfor, skal skje etter en konkret vurdering for den enkelte ordningen.
<br/></ledd>
      <ledd id="/kapittel/i/ledd/660">a) <i>Mål for ordningen</i></ledd>
      <ledd id="/kapittel/i/ledd/661">Departementet skal i tilknytning til forslag om ny garantifullmakt utarbeide formuleringer som tydeliggjør hva staten ønsker å oppnå med garantiordningen (målet) og hvilken målgruppe den tar sikte på.
<br/></ledd>
      <ledd id="/kapittel/i/ledd/662">b) <i>Hovedvilkår og spesifiserte standardvilkår</i></ledd>
      <ledd id="/kapittel/i/ledd/663">Departementet skal utarbeide hovedvilkår for garantitilsagn. Utgangspunktet er de normalvilkår Stortinget har godkjent for garantiordninger i sin alminnelighet (jf. pkt. 8.2.2) med eventuelle unntak fra disse. Dersom garantier skal kunne gis for lån i utenlandsk valuta, må dette omtales, herunder hvilke konsekvenser det skal ha. Departementet skal også sørge for at det blir fastsatt spesifiserte standardvilkår for ordningen, jf. pkt. 8.2.4.
<br/></ledd>
      <ledd id="/kapittel/i/ledd/664">c) <i>Kriterier for tilsagn</i></ledd>
      <ledd id="/kapittel/i/ledd/665">Departementet skal utarbeide kriterier for tilsagn om garanti.
<br/></ledd>
      <ledd id="/kapittel/i/ledd/666">d) <i>Oppfølging og kontroll</i></ledd>
      <ledd id="/kapittel/i/ledd/667">Departementet skal sørge for at det blir klargjort hvilken informasjon som skal innhentes fra avtalepartene og nødvendig kontroll med korrekthet og fullstendighet av informasjonen som legges til grunn ved garantitilsagn og som inngår i den etterfølgende rapporteringen, jf. punktene 8.3.2, 8.3.3 og 8.3.5.
<br/></ledd>
      <ledd id="/kapittel/i/ledd/668">e) <i>Innfrielse av garanti</i></ledd>
      <ledd id="/kapittel/i/ledd/669">Departementet skal sørge for at det blir fastsatt regler for garantiforvalters behandlingsmåte ved krav om innfrielse av statens garantiansvar, jf. pkt. 8.4.
<br/></ledd>
      <ledd id="/kapittel/i/ledd/670">f) <i>Evaluering</i></ledd>
      <ledd id="/kapittel/i/ledd/671">Departementet har ansvar for at garantiordninger blir evaluert, jf. pkt. 8.5.</ledd>
      <ledd id="/kapittel/i/ledd/672">8.2.1.2. Regelverk</ledd>
      <ledd id="/kapittel/i/ledd/673">Departementet skal fastsette bestemmelser som regulerer punktene a til e og eventuelt f.</ledd>
      <ledd id="/kapittel/i/ledd/674">8.2.1.3. Presentasjon for Stortinget</ledd>
      <ledd id="/kapittel/i/ledd/675">Departementet skal gi en presentasjon overfor Stortinget av hovedelementene nevnt i pkt. 8.2.1.1 og av sammenhengen mellom dem når det fremmes forslag om en ny garantiordning.</ledd>
      <ledd id="/kapittel/i/ledd/676">Ved forslag om ny garantifullmakt under en eksisterende garantiordning, kan det alternativt vises til premissene for tidligere garantivedtak (i budsjettproposisjonen og stortingskomiteens innstilling). Hovedelementene må imidlertid vurderes og presenteres på nytt med jevne mellomrom.</ledd>
      <ledd id="/kapittel/i/ledd/677">Forslag om garantifullmakt skal legges fram for Stortinget i tilknytning til forslag til statsbudsjett, jf. bevilgningsreglementet § 6 første ledd. Garantitilsagn under en garantifullmakt kan bare gis innen utløpet av vedkommende budsjettår.</ledd>
      <ledd id="/kapittel/i/ledd/678">En garantifullmakt skal begrenses med en beløpsramme.</ledd>
      <ledd id="/kapittel/i/ledd/679">Departementet skal i sin budsjettproposisjon rapportere til Stortinget om resultater som er oppnådd ved garantiordningen. Garantier løper normalt over flere år og det kan derfor være vanskelig å gi en grundig vurdering av måloppnåelse og risiko for utbetaling under garantiordningen i tilknytning til den årlige rapporten. Opplegget for evaluering av ordningene må vurderes i lys av dette, jf. pkt. 8.5.</ledd>
      <ledd id="/kapittel/i/ledd/680">8.2.2. Hovedvilkår for statsgaranti</ledd>
      <ledd id="/kapittel/i/ledd/681">Hovedvilkårene i en garantiordning skal normalt ha følgende innhold, i henhold til Stortingets behandling i 1982 og 1985:
<liste id="/kapittel/i/ledd/681/liste/a"><lverdi>a)</lverdi><avsnitt id="/kapittel/i/ledd/681/liste/a/avsnitt/1">En garantiordning skal være selvfinansierende ved innkreving av garantiprovisjon/-gebyr. Det innbetales på et fond som skal dekke både forventede utgifter pga. tap og administrative utgifter.</avsnitt></liste>
<liste id="/kapittel/i/ledd/681/liste/b"><lverdi>b)</lverdi><avsnitt id="/kapittel/i/ledd/681/liste/b/avsnitt/1">Garantiformen skal bestå i at staten stiller seg som simpel kausjonist, dvs. at statens garanti forfaller først når långiver kan dokumentere manglende betalingsevne hos låntaker.</avsnitt></liste>
<liste id="/kapittel/i/ledd/681/liste/c"><lverdi>c)</lverdi><avsnitt id="/kapittel/i/ledd/681/liste/c/avsnitt/1">Det skal etableres en risikofordeling på pro rata basis mellom staten og øvrige långivere og garantister. Statens garantiansvar begrenses normalt til maksimalt 50 pst. av tapene.</avsnitt></liste></ledd>
      <ledd id="/kapittel/i/ledd/682">En pro rata-fordeling innebærer at det vil være en tapsfordeling i samsvar med den fastsatte pro rata-fordeling, som normalt vil fordeles mellom partene i forhold til den maksimale risiko den enkelte part har påtatt seg. Dette medfører at alle sikkerheter som er stilt for lånet må stilles til gode for alle som deltar i den aktuelle pro rata-fordelingen og i samme forhold. Ingen av deltakerne kan ha tilgang på særskilte sikkerheter som de andre ikke har tilgang til. Staten skal sikres likeverdig adgang til eventuelle fremtidige sidesikkerheter som låntaker eventuelt stiller overfor medgarantistene i den perioden garantien løper.</ledd>
      <ledd id="/kapittel/i/ledd/683">I forslaget til garantifullmakt må det redegjøres for hvilken type garantiprovisjon som skal betales. Garantiprovisjon betales normalt som en engangspremie, som et resultat av en neddiskontering av en løpende premie, basert på en vurdering av tapsrisiko. Administrasjonsgebyr fastsettes normalt som et engangsbeløp etter en skjønnsmessig beregning av garantiforvalters administrative utgifter.</ledd>
      <ledd id="/kapittel/i/ledd/684">Garantien skal normalt ikke gjøres gjeldende før garantiprovisjon og administrasjonsgebyr er betalt.</ledd>
      <ledd id="/kapittel/i/ledd/685">Dersom garantien knytter seg til lån tatt opp i utenlandsk valuta, bør statens ansvar settes til en fast andel av fordringen dersom kursen på den utenlandske valutaen synker i forhold til valutakursen på det tidspunktet garantien gis, og begrenses oppad til et gitt kronebeløp dersom kursen stiger.</ledd>
      <ledd id="/kapittel/i/ledd/686">Stortinget skal godkjenne hovedvilkårene for den enkelte garantiordningen, normalt som premiss for selve garantivedtaket, jf. pkt. 8.2.1.3. Dersom regjeringen mener at det er nødvendig med avvik fra de ovennevnte normalvilkårene, må nødvendige unntak innarbeides og begrunnes når saken forelegges Stortinget.</ledd>
      <ledd id="/kapittel/i/ledd/687">8.2.3. Eventuelt unntak fra normalvilkåret om selvfinansiering</ledd>
      <ledd id="/kapittel/i/ledd/688">Eventuelt unntak fra normalvilkåret om selvfinansiering må godkjennes ved uttrykkelig stortingsvedtak. Når staten aksepterer å dekke en differanse mellom forventet tap og det som kan dekkes av oppsamlet garantiprovisjon, skal støtten bevilges på egne utgiftsposter (tilskuddsposter) i statsbudsjettet. Det vises til nærmere omtale i Veileder i statlig budsjettarbeid.</ledd>
      <ledd id="/kapittel/i/ledd/689">8.2.4. Fastsetting av spesifiserte standardvilkår</ledd>
      <ledd id="/kapittel/i/ledd/690">I tillegg til hovedvilkårene i pkt. 8.2.2, skal det spesifiseres standardvilkår i reglene for den enkelte ordningen. Dersom departementet ikke selv er garantiforvalter, kan det delegere til garantiforvalter å fastsette standardvilkår. I reglene skal det også angis hva slags tilleggsvilkår det kan være aktuelt å stille overfor enkelte låntakere.</ledd>
      <ledd id="/kapittel/i/ledd/691">8.2.5. Etablering av en forvaltningsorganisasjon</ledd>
      <ledd id="/kapittel/i/ledd/692">Departementet skal påse at forvaltning av garantiordninger er organisert på en effektiv og hensiktsmessig måte.</ledd>
      <ledd id="/kapittel/i/ledd/693">Departementet kan være garantiforvalter selv eller det kan delegere forvaltningen til et underliggende forvaltningsorgan. Departementet kan delegere myndighet til å fastsette nærmere regler om hvordan en ordning skal forvaltes og til å behandle søknader og gi garantierklæringer m.m.</ledd>
      <ledd id="/kapittel/i/ledd/694">8.3. Forvaltning av garantiordninger</ledd>
      <ledd id="/kapittel/i/ledd/695">8.3.1. Generelt</ledd>
      <ledd id="/kapittel/i/ledd/696">Garantiforvalteren skal følge bestemmelsene som er nedfelt i tildelingsbrev og i øvrig regelverk for garantiordningen.</ledd>
      <ledd id="/kapittel/i/ledd/697">8.3.2. Kunngjøring og søknadsbehandling</ledd>
      <ledd id="/kapittel/i/ledd/698">Kunngjøring skal foretas på en slik måte at man når hele målgruppen som garantiordningen tar sikte på.</ledd>
      <ledd id="/kapittel/i/ledd/699">Behandlingen av søknader skal følge reglene i forvaltningsloven og i eventuell særlov om garantiordningen.</ledd>
      <ledd id="/kapittel/i/ledd/700">Alle dokumenter skal oppbevares så lenge garantien gjelder.</ledd>
      <ledd id="/kapittel/i/ledd/701">8.3.3. Garantierklæring/inngåelse av avtale</ledd>
      <ledd id="/kapittel/i/ledd/702">Vilkår som settes for garantien skal fortrinnsvis nedfelles i en avtale som undertegnes av garantiforvalter, låntaker(e) og långiver(e). Det skal settes en frist for å benytte tilsagn om garanti, hvoretter ubenyttet del av tilsagnet faller bort.</ledd>
      <ledd id="/kapittel/i/ledd/703">Garantierklæringen/avtalen skal inneholde:
<liste id="/kapittel/i/ledd/703/liste/a"><lverdi>a)</lverdi><avsnitt id="/kapittel/i/ledd/703/liste/a/avsnitt/1">Garantiordningens formål samt de vilkår og forutsetninger som staten har fastsatt, jf. pkt. 8.2.2 og 8.2.4.</avsnitt></liste>
<liste id="/kapittel/i/ledd/703/liste/b"><lverdi>b)</lverdi><avsnitt id="/kapittel/i/ledd/703/liste/b/avsnitt/1">Andre vilkår og bestemmelser som er vanlig å ta inn i den aktuelle type garantier, enten ved henvisning eller direkte innarbeidelse.</avsnitt></liste>
<liste id="/kapittel/i/ledd/703/liste/c"><lverdi>c)</lverdi><avsnitt id="/kapittel/i/ledd/703/liste/c/avsnitt/1">En løpende informasjonsplikt og krav til periodisk rapportering fra långiver. Låntaker skal normalt pålegges å sende inn regnskap, med revisors beretning og attestasjon, årsberetning og driftsrapporter.</avsnitt></liste>
<liste id="/kapittel/i/ledd/703/liste/d"><lverdi>d)</lverdi><avsnitt id="/kapittel/i/ledd/703/liste/d/avsnitt/1">Klausuler om konsekvensene av eventuelt mislighold av vilkårene. Det må blant annet angis hvilken aktsomhetsgrad som skal legges til grunn.</avsnitt></liste></ledd>
      <ledd id="/kapittel/i/ledd/704">Det skal vurderes om det er grunn til å presisere at statens rett til regress reguleres av forutsetningene for stortingsvedtaket og av garantivilkårene, og ikke påvirkes av om det eventuelt gis bevilgninger til å dekke et eventuelt tap.</ledd>
      <ledd id="/kapittel/i/ledd/705">En garantierklæring/avtale skal undertegnes på vegne av garantiforvalter av en medarbeider som er spesielt bemyndiget til å undertegne slike.</ledd>
      <ledd id="/kapittel/i/ledd/706">8.3.4. Registrering av tilsagn/garantiansvar</ledd>
      <ledd id="/kapittel/i/ledd/707">Tilsagn skal registreres slik at garantiforvalter har oversikt over disse. Garantiforvalter skal ha systemer og rutiner som sikrer oversikt med hvordan garantirammen er utnyttet og at den ikke overskrides. Det må kunne utarbeides periodiske rapporter om i hvilken grad utstedte garantitilsagn er benyttet, og om alle senere endringer i form av nedtrapping eller bortfall.</ledd>
      <ledd id="/kapittel/i/ledd/708">8.3.5. Rapportering fra avtalepartene</ledd>
      <ledd id="/kapittel/i/ledd/709">Garantiforvalter skal følge opp hvordan et garantitilsagn benyttes og utviklingen i det underliggende avtaleforholdet mellom långiver og låntaker. Hvor store ressurser som brukes på oppfølgingen, må tilpasses hvilken risiko som garantitilsagnet innebærer.</ledd>
      <ledd id="/kapittel/i/ledd/710">Garantiforvalter skal løpende sette seg inn i den informasjonen avtalepartene sender inn og etterlyse informasjon som ikke kommer til rett tid. Det skal foretas en kontroll som er tilpasset den enkelte avtalesituasjon og som har et rimelig omfang i forhold til den nytte kontrollen gir.</ledd>
      <ledd id="/kapittel/i/ledd/711">Dersom mislighold inntrer, skal garantiforvalter umiddelbart ta nødvendige skritt for å minimere statens tap, herunder vurdere oppsigelse av garantien eller inngåelse av ny avtale om partenes adgang til å avhjelpe manglene.</ledd>
      <ledd id="/kapittel/i/ledd/712">8.3.6. Rapportering til departementet</ledd>
      <ledd id="/kapittel/i/ledd/713">Dersom garantiforvalter ikke er et departement, må vedkommende rapportere til overordnet departement i tråd med kravene som er fastsatt i tildelingsbrevet eller regelverk for garantiordningen. Omfang, innhold og hyppighet av slik rapportering bestemmes av departementet i samråd med garantiforvalter, jf. pkt. 1.5.</ledd>
      <ledd id="/kapittel/i/ledd/714">Ved eventuelle vesentlige avvik i forhold til vedtatte planer for garantiordningen og forutsetninger i tildelingsbrevet, skal garantiforvalter, straks vedkommende har fått kjennskap til avviket, informere departementet.</ledd>
      <ledd id="/kapittel/i/ledd/715">8.3.7. Internkontroll hos garantiforvalter</ledd>
      <ledd id="/kapittel/i/ledd/716">For å sikre en kvalitativt god forvaltning av garantiordninger i tråd med fastsatte mål og regelverk for ordningen, skal garantiforvalter etablere internkontroll, jf. omtale i pkt. 2.4.</ledd>
      <ledd id="/kapittel/i/ledd/717">8.4. Innfrielse av garanti, regress</ledd>
      <ledd id="/kapittel/i/ledd/718">Når långiver fremmer krav om at staten innfrir sitt ansvar, må garantiforvalter vurdere långivers grunnlag for kravet. Ved simpel kausjon vil det blant annet innebære at långiver kan dokumentere manglende betalingsevne hos låntaker.</ledd>
      <ledd id="/kapittel/i/ledd/719">Dersom staten unntaksvis har påtatt seg selvskyldnerkausjon, må garantiforvalter opptre i samsvar med det som er avtalt når låntaker ikke betaler ved forfall.</ledd>
      <ledd id="/kapittel/i/ledd/720">Når garantiforvalter betaler långiver, får staten rett til regress. For å hindre misforståelser, må dette likevel presiseres i avtalen.</ledd>
      <ledd id="/kapittel/i/ledd/721">Etter at garantien er innfridd må garantiforvalter blant annet ta stilling til
<liste id="/kapittel/i/ledd/721/liste/1"><lverdi>-</lverdi><avsnitt id="/kapittel/i/ledd/721/liste/1/avsnitt/1">om regressen skal inndrives eller om det skal inngås nedbetalingsavtale</avsnitt></liste>
<liste id="/kapittel/i/ledd/721/liste/2"><lverdi>-</lverdi><avsnitt id="/kapittel/i/ledd/721/liste/2/avsnitt/1">hvilke sikkerheter som bør realiseres</avsnitt></liste>
<liste id="/kapittel/i/ledd/721/liste/3"><lverdi>-</lverdi><avsnitt id="/kapittel/i/ledd/721/liste/3/avsnitt/1">anmeldelse av krav innen særskilt fastsatte foreldelsesfrister.</avsnitt></liste></ledd>
      <ledd id="/kapittel/i/ledd/722">8.5. Evaluering av garantiordninger</ledd>
      <ledd id="/kapittel/i/ledd/723">Departementet og garantiforvalter skal sørge for at det gjennomføres evalueringer for å få informasjon om garantiordninger er effektive i forhold til ressursbruk, organisering og fastsatte mål.</ledd>
      <ledd id="/kapittel/i/ledd/724">Frekvens og omfang av evalueringer skal ta utgangspunkt i en vurdering av risiko og vesentlighet for den enkelte garantiordning, herunder hvor omfattende og viktig garantiordningen er, risiko for mislighold og tap, kvalitet og omfang av øvrig rapportering og i hvilken grad det er mulig å beskrive de årlige resultatene (jf. pkt. 8.2.1.3).</ledd>
      <ledd id="/kapittel/i/ledd/725">Ressursene som legges ned på evalueringer skal ha et rimelig omfang i forhold til den nytten man vil ha av informasjonen som fremkommer.</ledd>
      <ledd id="/kapittel/i/ledd/726">Evalueringer som er gjort tilgjengelig for allmenheten, skal sendes til Nasjonalbiblioteket i tråd med pliktavleveringsloven § 4. Innsendingsplikten ivaretas ved å registrere gjennomførte evalueringer i
<lenke url="http://evalueringsportalen.no/">Evalueringsportalen</lenke>.</ledd>
      <ledd id="/kapittel/i/ledd/727">Departementet skal ved utgangen av hvert år sende Riksrevisjonen en oversikt over garantiordninger som er blitt evaluert.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2015-11-05-1902/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Endringene trer i kraft 1. januar 2016.</ledd>
    </kapittel>
  </tekst>
</dokument>
