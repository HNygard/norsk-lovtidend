<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-12-19-1676" type="lt" url="https://lovdata.no/lovtidend/forskrift/2016-12-19-1676">
  <metadata>
    <type>lt</type>
    <base>LT</base>
    <id>LT/lt/2016-12-19-1676</id>
    <dato>19.12.2016 nr. 1676</dato>
    <dato type="iso">2016-12-19</dato>
    <publisert>I 2016 hefte 17 s 2881</publisert>
    <ikraft>01.01.2017</ikraft>
    <ikraft type="iso">2017-01-01</ikraft>
    <departement>Samferdselsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2012-06-15-523</endrer>
    <rettet/>
    <journalnummer>2016-1339</journalnummer>
  </metadata>
  <tekst>
    <korttittel>Instruks for vegtilsynet</korttittel>
    <korttittel>5 Instruks for vegtilsynet (Nr. 1676)</korttittel>
    <tittel>Instruks for vegtilsynet</tittel>
    <marg niv="1" id="/marg/1"><b>Heimel:</b> Fastsett av Samferdselsdepartementet 19. desember 2016 med heimel i lov 21. juni 1963 nr. 23 om vegar (veglova) § 11a andre ledd.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2016-12-19-1676/k1">
      <kverdi>1</kverdi>
      <ktittel>Organisering</ktittel>
      <ledd id="/kapittel/1/ledd/1">Vegtilsynet er eit forvaltningsorgan underlagt Samferdselsdepartementet.</ledd>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2016-12-19-1676/k2">
      <kverdi>2</kverdi>
      <ktittel>Føremål</ktittel>
      <ledd id="/kapittel/2/ledd/1">Vegtilsynet er Samferdselsdepartementet si fageining som skal føre tilsyn med at krav om tryggleik knytt til riksveginfrastrukturen er teke i vare av Statens vegvesen og det statlege utbyggingsselskapet for veg.</ledd>
      <ledd id="/kapittel/2/ledd/2">Vegtilsynet skal arbeide for at Statens vegvesens og det statlege utbyggingsselskapet for veg si verksemd vert utøvd på ein sikker og føremålstenleg måte til det beste for trafikantane på vegen. Tilsynet skal vidare vere ein aktiv pådrivar for eit sikkert og føremålstenleg vegnett i tråd med overordna mål for transportpolitikken.</ledd>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2016-12-19-1676/k3">
      <kverdi>3</kverdi>
      <ktittel>Avgrensing</ktittel>
      <ledd id="/kapittel/3/ledd/1">Vegtilsynet sine oppgåver omfattar ikkje myndigheitsområde som høyrer inn under andre statlege kontroll- og tilsynsorgan, som til dømes Politiet, Direktoratet for samfunnstryggleik og beredskap og Arbeidstilsynet.</ledd>
      <ledd id="/kapittel/3/ledd/2">Vegtilsynet skal i naudsynt utstrekning samordne seg med, og samarbeide med statlege tilsynsorgan og andre verksemder for å bygge kompetanse der dette kan gi ein gevinst ut frå effektiv ressursbruk og omsyn til brukarane.</ledd>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2016-12-19-1676/k4">
      <kverdi>4</kverdi>
      <ktittel>Arbeidsoppgåver</ktittel>
      <ledd id="/kapittel/4/ledd/1">Vegtilsynet skal vere bygd opp som eit risikobasert systemtilsyn.</ledd>
      <ledd id="/kapittel/4/ledd/2">Vegtilsynet skal mellom anna:
<liste id="/kapittel/4/ledd/2/liste/1"><lverdi>-</lverdi><avsnitt id="/kapittel/4/ledd/2/liste/1/avsnitt/1">føre tilsyn med at Statens vegvesen og det statlege utbyggingselskapet for veg har og bruker tilstrekkelege og effektive styringssystem for å ta i vare tryggleiken knytt til riksvegane.</avsnitt></liste>
<liste id="/kapittel/4/ledd/2/liste/2"><lverdi>-</lverdi><avsnitt id="/kapittel/4/ledd/2/liste/2/avsnitt/1">foreslå endringar i regelverket dersom det er nødvendig for å betre tryggleiken knytt til riksvegane.</avsnitt></liste>
<liste id="/kapittel/4/ledd/2/liste/3"><lverdi>-</lverdi><avsnitt id="/kapittel/4/ledd/2/liste/3/avsnitt/1">informere om Vegtilsynet si verksemd.</avsnitt></liste>
<liste id="/kapittel/4/ledd/2/liste/4"><lverdi>-</lverdi><avsnitt id="/kapittel/4/ledd/2/liste/4/avsnitt/1">uttale seg i saker som vert forelagt av Samferdselsdepartementet og i den utstrekning departementet ber om det, bistå ved handsaming av saker mv., og på eige initiativ ta opp saker på ansvarsområdet sitt.</avsnitt></liste>
<liste id="/kapittel/4/ledd/2/liste/5"><lverdi>-</lverdi><avsnitt id="/kapittel/4/ledd/2/liste/5/avsnitt/1">i samråd med Samferdselsdepartementet, delta i internasjonalt arbeid med sikte på å ta i vare Noreg sine interesser på Vegtilsynet sitt ansvarsområde, og der dette har verdi for Vegtilsynet sitt arbeid.</avsnitt></liste>
<liste id="/kapittel/4/ledd/2/liste/6"><lverdi>-</lverdi><avsnitt id="/kapittel/4/ledd/2/liste/6/avsnitt/1">ta initiativ til FoU-verksemd og andre faglege utgreiingar på Vegtilsynet sitt ansvarsområde.</avsnitt></liste></ledd>
      <ledd id="/kapittel/4/ledd/3">Vegtilsynet skal rapportere til Samferdselsdepartementet i løpet av året og i ein eigen årsrapport om tilsynet sitt arbeid og resultat.</ledd>
      <ledd id="/kapittel/4/ledd/4">Vegtilsynet si verksemd skal utøvast innanfor gjeldande lover og reglar, og i samsvar med dei krava som er fastsette i styringsdialogen. Sakshandsaminga skal skje i samsvar med god forvaltingskikk og etter dei reglane som gjeld for sakshandsaming i offentleg sektor.</ledd>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/forskrift/2016-12-19-1676/k5">
      <kverdi>5</kverdi>
      <ktittel>Dagleg leiing</ktittel>
      <ledd id="/kapittel/5/ledd/1">Den daglege leiinga av Vegtilsynet vert utøvd av ein direktør.</ledd>
      <ledd id="/kapittel/5/ledd/2">Direktøren vert tilsett av Kongen etter innstilling frå samferdselsministeren.</ledd>
      <ledd id="/kapittel/5/ledd/3">Vegtilsynsdirektøren skal:
<liste id="/kapittel/5/ledd/3/liste/1"><lverdi>-</lverdi><avsnitt id="/kapittel/5/ledd/3/liste/1/avsnitt/1">orientere og rapportere til Samferdselsdepartementet om viktige saker som gjeld Vegtilsynet sitt ansvarsområde.</avsnitt></liste>
<liste id="/kapittel/5/ledd/3/liste/2"><lverdi>-</lverdi><avsnitt id="/kapittel/5/ledd/3/liste/2/avsnitt/1">syte for god kvalitet på dei saker som vert lagt fram for Samferdselsdepartementet.</avsnitt></liste>
<liste id="/kapittel/5/ledd/3/liste/3"><lverdi>-</lverdi><avsnitt id="/kapittel/5/ledd/3/liste/3/avsnitt/1">avgjere alle saker som ikkje krev godkjenning frå overordna myndigheit.</avsnitt></liste>
<liste id="/kapittel/5/ledd/3/liste/4"><lverdi>-</lverdi><avsnitt id="/kapittel/5/ledd/3/liste/4/avsnitt/1">syte for at Vegtilsynet vert drive effektivt i samsvar med gjeldande lover og reglar og i samsvar med dei krava som vert fastsette i styringsdialogen.</avsnitt></liste>
<liste id="/kapittel/5/ledd/3/liste/5"><lverdi>-</lverdi><avsnitt id="/kapittel/5/ledd/3/liste/5/avsnitt/1">syte for at det ligg føre dokumenterbare system for intern kontroll og risikostyring og at det vert gjennomført evalueringar om tilsynsverksemda si effektivitet, måloppnåing og resultat.</avsnitt></liste></ledd>
      <ledd id="/kapittel/5/ledd/4">Direktøren kan på avgrensa område delegere si myndigheit til andre tilsette i tilsynet og gi nærare instruks om utføringa av den delegerte myndigheit generelt eller for den enkelte sak.</ledd>
    </kapittel>
    <kapittel type="kapittel" id="/kapittel/6" url="https://lovdata.no/lovtidend/forskrift/2016-12-19-1676/k6">
      <kverdi>6</kverdi>
      <ktittel>Myndigheit til å fastsetje instruks</ktittel>
      <ledd id="/kapittel/6/ledd/1">Samferdselsdepartementet har myndigheit til å fastsette ny instruks eller foreta endringar i instruksen.</ledd>
    </kapittel>
    <kapittel type="kapittel" id="/kapittel/7" url="https://lovdata.no/lovtidend/forskrift/2016-12-19-1676/k7">
      <kverdi>7</kverdi>
      <ktittel>Ikraftsetjing</ktittel>
      <ledd id="/kapittel/7/ledd/1">Instruksen trer i kraft 1. januar 2017.</ledd>
      <ledd id="/kapittel/7/ledd/2">Frå same tidspunkt vert instruks 15. juni 2012 nr. 523 for Vegtilsynet oppheva.</ledd>
    </kapittel>
  </tekst>
</dokument>
