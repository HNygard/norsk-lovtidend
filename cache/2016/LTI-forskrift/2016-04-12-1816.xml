<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-04-12-1816" type="lt" url="https://lovdata.no/lovtidend/forskrift/2016-04-12-1816">
  <metadata>
    <type>lt</type>
    <base>LT</base>
    <id>LT/lt/2016-04-12-1816</id>
    <dato>12.04.2016 nr. 1816</dato>
    <dato type="iso">2016-04-12</dato>
    <publisert>I 2016 hefte 19 s 3042</publisert>
    <ikraft>30.01.2017</ikraft>
    <ikraft type="iso">2017-01-30</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2016-1476</journalnummer>
  </metadata>
  <tekst>
    <korttittel>Reglement for Bispemøtets behandling av læreklager</korttittel>
    <korttittel>5 Reglement for Bispemøtets behandling av læreklager (Nr. 1816)</korttittel>
    <tittel>Reglement for Bispemøtets behandling av læreklager</tittel>
    <marg niv="1" id="/marg/1"><b>Hjemmel:</b> Fastsatt av Kirkemøtet 12. april 2016 med hjemmel i lov 7. juni 1996 nr. 31 om Den norske kirke (kirkeloven) § 26 tredje ledd.</marg>
    <paragraf id="/paragraf/1" url="https://lovdata.no/lovtidend/forskrift/2016-04-12-1816/p1">
      <pverdi>§ 1.</pverdi>
      <ledd id="/paragraf/1/ledd/1">Bispemøtet gir etter anmodning uttalelse i saker der noen er klaget inn for å lære eller opptre i strid med Den norske kirkes bekjennelse.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2016-04-12-1816/p2">
      <pverdi>§ 2.</pverdi>
      <ledd id="/paragraf/2/ledd/1">Når Bispemøtet behandler denne type saker skal møtet oppnevne teologisk sakkyndige, inntil fire, med talerett. Oppnevningen er knyttet til den enkelte sak.</ledd>
      <ledd id="/paragraf/2/ledd/2">Bispemøtet kan tiltres av en person med talerett som påklagede peker ut. Påklagede har rett til å redegjøre for sitt syn skriftlig og, så fremt saken behandles i møte, også muntlig. En eventuell skriftlig redegjørelse fra påklagede følger saken.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2016-04-12-1816/p3">
      <pverdi>§ 3.</pverdi>
      <ledd id="/paragraf/3/ledd/1">Anmodning om å ta opp en sak til behandling rettes til preses. Læresak kan bare reises i saker som gjelder sentrale lærepunkter med en vidtrekkende karakter.</ledd>
      <ledd id="/paragraf/3/ledd/2">Bispemøtet kan avvise saker som ikke anses å ha en karakter som foranlediger behandling etter disse regler.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2016-04-12-1816/p4">
      <pverdi>§ 4.</pverdi>
      <ledd id="/paragraf/4/ledd/1">Læresak kan reises av:
<liste id="/paragraf/4/ledd/1/liste/a"><lverdi>a)</lverdi><avsnitt id="/paragraf/4/ledd/1/liste/a/avsnitt/1">Kirkerådet</avsnitt></liste>
<liste id="/paragraf/4/ledd/1/liste/b"><lverdi>b)</lverdi><avsnitt id="/paragraf/4/ledd/1/liste/b/avsnitt/1">Den norske kirkes klagenemnd</avsnitt></liste>
<liste id="/paragraf/4/ledd/1/liste/c"><lverdi>c)</lverdi><avsnitt id="/paragraf/4/ledd/1/liste/c/avsnitt/1">En biskop, som kan reise læresak av eget tiltak, etter læreklage fra andre eller etter anmodning av en tilsatt som ønsker å få sin lære bedømt.</avsnitt></liste></ledd>
      <ledd id="/paragraf/4/ledd/2">I tjenestesaker vedrørende personer i kirkelig stilling reises læresak av biskopen i det bispedømmet hvor vedkommende gjør tjeneste. Dersom læreklage blir reist i forbindelse med en tilsettingssak i et annet bispedømme, er biskopen i det bispedømmet hvor stillingen er lyst ledig, ansvarlig for behandlingen. Læresak vedrørende søker som ikke er tilsatt i offentlig kirkelig stilling reises av biskopen i det bispedømmet hvor stillingen søkes.</ledd>
      <ledd id="/paragraf/4/ledd/3">Læresak mot biskop kan bare reises av Kirkerådet, Den norske kirkes klagenemnd eller preses. Den biskopen som det er reist læreklage mot, fratrer den videre saksbehandling.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2016-04-12-1816/p5">
      <pverdi>§ 5.</pverdi>
      <ledd id="/paragraf/5/ledd/1">Før læresak blir brakt inn for Bispemøtet, skal biskopen ha hatt inngående drøftelser og samtaler med den person lærespørsmålet gjelder med sikte på å oppnå slik avklaring at læresak kan unngås. Vedkommende kan utpeke en person til å delta i drøftelsene og samtalene. Dersom læresak etter dette blir reist, skal vedkommende ha kopi av henvendelsen til Bispemøtet. Gjelder læreklagen en biskop skal samtalene føres av preses.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2016-04-12-1816/p6">
      <pverdi>§ 6.</pverdi>
      <ledd id="/paragraf/6/ledd/1">Hvis det i en tilsettingssak under den forberedende saksbehandling eller i tilsettingsorganet fremkommer læremessig klage mot en søker som ellers ville være aktuell kandidat, går saken til vedkommende biskop til vurdering av om læresak bør reises. Hvis læresak blir reist, utsettes tilsettingssaken. Hvis biskopen avviser klagen, fortsetter tilsettingssaken.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2016-04-12-1816/p7">
      <pverdi>§ 7.</pverdi>
      <ledd id="/paragraf/7/ledd/1">Hvis den som læresak er reist mot endrer oppfatning, fratrer sin stilling eller trekker sin søknad tilbake, bortfaller videre behandling.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2016-04-12-1816/p8">
      <pverdi>§ 8.</pverdi>
      <ledd id="/paragraf/8/ledd/1">Bispemøtets forhandlinger er fortrolige. Når det i en læresak ikke er enighet skal det i Bispemøtets uttalelse redegjøres for de forskjellige standpunkter. Hvert medlem har rett til å gi uttrykk for sitt syn i en skriftlig fremstilling.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2016-04-12-1816/p9">
      <pverdi>§ 9.</pverdi>
      <ledd id="/paragraf/9/ledd/1">Bispemøtets uttalelse sendes til den som har reist saken, og til påklagede. Hvis Bispemøtets uttalelse konkluderer med at det kan være grunnlag for en tjenstlig reaksjon, sendes saken til det organ som spørsmålet om tjenstlige reaksjoner hører under med kopi til påklagede. I motsatt fall sendes melding bare til påklagede.</ledd>
    </paragraf>
  </tekst>
</dokument>
