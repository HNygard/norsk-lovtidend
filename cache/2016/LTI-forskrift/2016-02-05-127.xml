<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-02-05-127" type="lt" url="https://lovdata.no/lovtidend/forskrift/2016-02-05-127">
  <metadata>
    <type>lt</type>
    <base>LT</base>
    <id>LT/lt/2016-02-05-127</id>
    <dato>05.02.2016 nr. 127</dato>
    <dato type="iso">2016-02-05</dato>
    <publisert>I 2016 hefte 2 s 354</publisert>
    <ikraft>Departementet bestemmer</ikraft>
    <ikraft type="iso">Departementet bestemmer</ikraft>
    <departement>Samferdselsdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2016-0135</journalnummer>
  </metadata>
  <tekst>
    <korttittel>Instruks for Jernbanedirektoratet</korttittel>
    <korttittel>5 Instruks for Jernbanedirektoratet (Nr. 127)</korttittel>
    <tittel>Instruks for Jernbanedirektoratet</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 5. februar 2016. Fremmet av Samferdselsdepartementet.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2016-02-05-127/k1">
      <kverdi>1</kverdi>
      <ktittel>Organisering</ktittel>
      <ledd id="/kapittel/1/ledd/1">Jernbanedirektoratet er et forvaltningsorgan underlagt Samferdselsdepartementet.</ledd>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2016-02-05-127/k2">
      <kverdi>2</kverdi>
      <ktittel>Formål og avgrensing</ktittel>
      <ledd id="/kapittel/2/ledd/1">Jernbanedirektoratet skal sørge for at jernbanesektoren drives mest mulig effektivt, sikkert og miljøvennlig til beste for de reisende, godstransporten og samfunnet.</ledd>
      <ledd id="/kapittel/2/ledd/2">Jernbanedirektoratet skal på vegne av staten ha et helhetlig ansvar for styring og koordinering av jernbanesektoren. Styringen og koordineringen skal være i tråd med overordnede retningslinjer fra Samferdselsdepartementet. Jernbanedirektoratet vil ha et totalansvar for å inngå avtaler om kjøp av jernbaneinfrastrukturtjenester fra Jernbaneinfrastrukturforetaket, materielltjenester fra materiellselskapet og kjøp av persontransporttjenester med tog fra togselskapene. Direktoratet skal opptre ikke-diskriminerende overfor aktørene i sektoren. Direktoratet vil ha et overordnet og helhetlig ansvar for sikkerhet og beredskap hva angår jernbanen som en del av det samlede transportsystemet.</ledd>
      <ledd id="/kapittel/2/ledd/3">Direktoratet skal initiere, utvikle og presentere forslag som angår utviklingen av jernbanen som del av det samlede transportsystemet. For øvrig skal direktoratet i nødvendig utstrekning samarbeide med aktørene i jernbanesektoren, andre transportetater og virksomheter, lokale myndigheter og bransje- og interesseorganisasjoner, der dette kan gi gevinst ut fra virksomhetens formål, effektiv ressursbruk og brukervennlighet.</ledd>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2016-02-05-127/k3">
      <kverdi>3</kverdi>
      <ktittel>Arbeidsoppgaver</ktittel>
      <ledd id="/kapittel/3/ledd/1">I interimsperioden (2016) skal direktoratet forberede grunnlaget for operativ drift fra 1.1.2017, jf. tildelingsbrev for 2016.</ledd>
      <ledd id="/kapittel/3/ledd/2">Jernbanedirektoratet skal fra 1.1.2017, innenfor de rammer som Stortinget og Samferdselsdepartementet fastsetter, bl.a. ha ansvar for:
<liste id="/kapittel/3/ledd/2/liste/1"><lverdi>-</lverdi><avsnitt id="/kapittel/3/ledd/2/liste/1/avsnitt/1">Å initiere, utvikle og presentere forslag som angår utviklingen av jernbanen og kollektivtransportsystemet i lys av de transportbehovene direktoratet identifiserer.</avsnitt></liste>
<liste id="/kapittel/3/ledd/2/liste/2"><lverdi>-</lverdi><avsnitt id="/kapittel/3/ledd/2/liste/2/avsnitt/1">Å etablere planer for den fremtidige utviklingen av jernbanen i Norge. Dette inkluderer å legge frem langsiktige utviklingsplaner for sektoren, fremtidige rutemodeller, konseptutredninger og prioriterte forslag og tiltaksplaner som grunnlag for politiske beslutninger.</avsnitt></liste>
<liste id="/kapittel/3/ledd/2/liste/3"><lverdi>-</lverdi><avsnitt id="/kapittel/3/ledd/2/liste/3/avsnitt/1">Koordinering av sektoren. Dette innebærer blant annet å sikre et hensiktsmessig samspill mellom infrastrukturutvikling, jernbanetransport og persontogmateriell, og å ta et overordnet og helhetlig ansvar for sikkerhet og beredskap, herunder påse at krav til utvikling av nasjonalt sikkerhetsnivå følge opp.</avsnitt></liste>
<liste id="/kapittel/3/ledd/2/liste/4"><lverdi>-</lverdi><avsnitt id="/kapittel/3/ledd/2/liste/4/avsnitt/1">Å inngå og følge opp nødvendige avtaler om utbygging, forvaltning, drift og vedlikehold av infrastrukturen, kjøp av persontransport, tilgang på persontogmateriell mv.</avsnitt></liste>
<liste id="/kapittel/3/ledd/2/liste/5"><lverdi>-</lverdi><avsnitt id="/kapittel/3/ledd/2/liste/5/avsnitt/1">Å overvåke kompetansesituasjonen i sektoren og utarbeide strategier og være pådriver for at utdanningssystemet skal kunne møte sektorens behov for kompetanse.</avsnitt></liste>
<liste id="/kapittel/3/ledd/2/liste/6"><lverdi>-</lverdi><avsnitt id="/kapittel/3/ledd/2/liste/6/avsnitt/1">Å drive Norsk jernbaneskole som et kompetansesenter for jernbanesektoren i Norge.</avsnitt></liste>
<liste id="/kapittel/3/ledd/2/liste/7"><lverdi>-</lverdi><avsnitt id="/kapittel/3/ledd/2/liste/7/avsnitt/1">Styring og drift av Norsk Jernbanemuseum.</avsnitt></liste>
<liste id="/kapittel/3/ledd/2/liste/8"><lverdi>-</lverdi><avsnitt id="/kapittel/3/ledd/2/liste/8/avsnitt/1">Deltakelse i internasjonalt samarbeid.</avsnitt></liste>
<liste id="/kapittel/3/ledd/2/liste/9"><lverdi>-</lverdi><avsnitt id="/kapittel/3/ledd/2/liste/9/avsnitt/1">Å avgi uttalelser i saker som forelegges av Samferdselsdepartementet og i den utstrekning departementet ber om det, bistå ved behandling av saker mv., samt ta opp saker på eget initiativ blant annet knyttet til regelverksutviklingen i sektoren.</avsnitt></liste>
<liste id="/kapittel/3/ledd/2/liste/10"><lverdi>-</lverdi><avsnitt id="/kapittel/3/ledd/2/liste/10/avsnitt/1">Å rapportere til Samferdselsdepartementet i løpet av året og i en egen årsrapport om Jernbanedirektoratets aktiviteter og resultater, bl.a. i forhold til overordnede mål.</avsnitt></liste></ledd>
      <ledd id="/kapittel/3/ledd/3">Jernbanedirektoratets virksomhet skal utøves i overensstemmelse med lover og forskrifter og pålegg i medhold av disse, samt de til enhver tid gjeldende instrukser, fullmakter og styringsdokumenter.</ledd>
      <ledd id="/kapittel/3/ledd/4">De saker som behandles, skal behandles i samsvar med god forvaltningsskikk og etter de regler som gjelder for saksbehandlingen i offentlig sektor.</ledd>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2016-02-05-127/k4">
      <kverdi>4</kverdi>
      <ktittel>Daglig ledelse</ktittel>
      <ledd id="/kapittel/4/ledd/1">Den daglige ledelse av Jernbanedirektoratet utøves av direktøren. Direktøren beskikkes av Kongen etter innstilling fra samferdselsministeren.</ledd>
      <ledd id="/kapittel/4/ledd/2">Direktøren skal:
<liste id="/kapittel/4/ledd/2/liste/1"><lverdi>-</lverdi><avsnitt id="/kapittel/4/ledd/2/liste/1/avsnitt/1">Sørge for at direktoratets ansvar og oppgaver (punktene 2 og 3) løses på en best mulig måte,</avsnitt></liste>
<liste id="/kapittel/4/ledd/2/liste/2"><lverdi>-</lverdi><avsnitt id="/kapittel/4/ledd/2/liste/2/avsnitt/1">Orientere Samferdselsdepartementet om viktige saker som berører Jernbanedirektoratets ansvarsområde,</avsnitt></liste>
<liste id="/kapittel/4/ledd/2/liste/3"><lverdi>-</lverdi><avsnitt id="/kapittel/4/ledd/2/liste/3/avsnitt/1">Sørge for god kvalitet på de saker som legges fram for Samferdselsdepartementet,</avsnitt></liste>
<liste id="/kapittel/4/ledd/2/liste/4"><lverdi>-</lverdi><avsnitt id="/kapittel/4/ledd/2/liste/4/avsnitt/1">Avgjøre alle saker som ikke kreves forelagt overordnet myndighet,</avsnitt></liste>
<liste id="/kapittel/4/ledd/2/liste/5"><lverdi>-</lverdi><avsnitt id="/kapittel/4/ledd/2/liste/5/avsnitt/1">Sørge for at Jernbanedirektoratet drives effektivt i samsvar med gjeldende lover og regler og i henhold til de krav som fastsettes i styringsdialogen med Samferdselsdepartementet,</avsnitt></liste>
<liste id="/kapittel/4/ledd/2/liste/6"><lverdi>-</lverdi><avsnitt id="/kapittel/4/ledd/2/liste/6/avsnitt/1">Ha ansvaret for at det finnes dokumenterbare systemer for intern kontroll og risikostyring og at det gjennomføres evalueringer av direktoratets effektivitet, måloppnåelse og resultater,</avsnitt></liste>
<liste id="/kapittel/4/ledd/2/liste/7"><lverdi>-</lverdi><avsnitt id="/kapittel/4/ledd/2/liste/7/avsnitt/1">Bidra til en moderne, åpen og brukerorientert forvaltning,</avsnitt></liste>
<liste id="/kapittel/4/ledd/2/liste/8"><lverdi>-</lverdi><avsnitt id="/kapittel/4/ledd/2/liste/8/avsnitt/1">Bidra til gode samhandlingsrutiner med Jernbaneinfrastrukturforetaket, tilsynsmyndigheter, andre offentlige og lokale myndigheter, involverte interesseorganisasjoner og togselskaper.</avsnitt></liste></ledd>
      <ledd id="/kapittel/4/ledd/3">Direktøren har myndighet til å treffe vedtak i saker som blir delegert fra Samferdselsdepartementet.</ledd>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/forskrift/2016-02-05-127/k5">
      <kverdi>5</kverdi>
      <ktittel>Myndighet til å fastsette instruks</ktittel>
      <ledd id="/kapittel/5/ledd/1">Samferdselsdepartementet har myndighet til å fastsette ny instruks eller foreta endringer i instruksen.</ledd>
    </kapittel>
    <kapittel type="kapittel" id="/kapittel/6" url="https://lovdata.no/lovtidend/forskrift/2016-02-05-127/k6">
      <kverdi>6</kverdi>
      <ktittel>Ikrafttreden</ktittel>
      <ledd id="/kapittel/6/ledd/1">Denne instruksen trer i kraft fra det tidspunkt departementet beslutter.</ledd>
    </kapittel>
  </tekst>
</dokument>
