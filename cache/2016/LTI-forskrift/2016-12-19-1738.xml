<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-12-19-1738" type="lt" url="https://lovdata.no/lovtidend/forskrift/2016-12-19-1738">
  <metadata>
    <type>lt</type>
    <base>LT</base>
    <id>LT/lt/2016-12-19-1738</id>
    <dato>19.12.2016 nr. 1738</dato>
    <dato type="iso">2016-12-19</dato>
    <publisert>I 2016 hefte 18 s 2941</publisert>
    <ikraft>01.01.2017</ikraft>
    <ikraft type="iso">2017-01-01</ikraft>
    <departement>Kommunal- og moderniseringsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2012-08-24-64-§6">L24.08.2012 nr. 64 § 6</ref>, <ref id="lov-2012-08-24-64-§8a">§ 8a</ref>, <ref id="lov-2012-08-24-64-§8b">§ 8b</ref>, <ref id="lov-2012-08-24-64-§10">§ 10</ref></hjemmel>
    <endrer type="ref">https://lovdata.no/for/2012-11-29-1283</endrer>
    <rettet/>
    <journalnummer>2016-1418</journalnummer>
  </metadata>
  <tekst>
    <korttittel>Endr. i forskrift om bustøtte</korttittel>
    <korttittel>4 Endr. i forskrift om bustøtte (Nr. 1738)</korttittel>
    <tittel>Forskrift om endring i forskrift om bustøtte</tittel>
    <marg niv="1" id="/marg/1"><b>Heimel:</b> Fastsett av Kommunal- og moderniseringsdepartementet 19. desember 2016 med heimel i lov 24. august 2012 nr. 64 om bustøtte (bustøttelova) § 6, § 8a, § 8b og § 10.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2016-12-19-1738/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 29. november 2012 nr. 1283 om bustøtte skal desse endringane gjerast:
<br/></ledd>
      <ledd id="/kapittel/i/ledd/2">§ 4 skal lyde:</ledd>
      <ledd id="/kapittel/i/ledd/3">§ 4. <i>Utgangspunktet for fastsetting av eigendelen</i></ledd>
      <ledd id="/kapittel/i/ledd/4">Eigendelen som blir trekt i frå buutgiftene, jf. § 1, blir bestemt av den omrekna inntekta, jf. § 7.</ledd>
      <ledd id="/kapittel/i/ledd/5">Minste eigendel er kr 19 300 per år for alle. For husstandar med ei omrekna inntekt over kr 95 156 blir 16,44 prosent av den omrekna inntekta som overstig kr 95 156 lagt til eigendelen.</ledd>
      <ledd id="/kapittel/i/ledd/6">Eit progressivt ledd blir lagt til eigendelen for omrekna inntekter over kr 167 557. Det er 0,29 prosent av ei omrekna inntekt på kr 167 558. Satsen aukar deretter med 0,29 prosentpoeng for kvar kr 1 034 den omrekna inntekta aukar.</ledd>
      <ledd id="/kapittel/i/ledd/7">Inntektsgrensa i tredje ledd er kr 208 929 for husstandar som har eit medlem som har varig uføretrygd eller uførepensjon ved yrkesskade, jf. lov 28. februar 1997 nr. 19 om folketrygd kapittel 12, og som i tillegg er ung ufør, jf. § 12-13 i loven.
<br/></ledd>
      <ledd id="/kapittel/i/ledd/8">§ 5 skal lyde:</ledd>
      <ledd id="/kapittel/i/ledd/9">§ 5. <i>Opplysningar om inntekta og formuen til husstanden</i></ledd>
      <ledd id="/kapittel/i/ledd/10">Inntekta og formuen til alle i husstanden med unnatak av barn under 18 år blir lagt til grunn ved fastsetting av den omrekna inntekta som er grunnlaget for utrekninga av eigendelen, jf. § 4.</ledd>
      <ledd id="/kapittel/i/ledd/11">Inntekta som blir nytta for utrekning av bustøtte blir henta inn frå Skatteetaten kvar månad på bakgrunn av tal frå a-ordninga, jf. lov 22. juni 2012 nr. 43 om arbeidsgivers innrapportering av ansettelses- og inntektsforhold m.m.</ledd>
      <ledd id="/kapittel/i/ledd/12">I tillegg må søkjaren gje opplysningar om skattbar inntekt og formue som ikkje blir henta inn frå a-ordninga, som til dømes næringsinntekter, kapitalinntekter og formue for heile året. Om ikkje søkjar gjev slike opplysningar, kan Husbanken stipulere tal på grunnlag av siste fastsetting av formues- og inntektsskatt (eventuelt etter korrigering frå skattekontoret, jf. lov 27. mai 2016 nr. 14 om skatteforvaltning (skatteforvaltningsloven) kapittel 12). Slike inntekter skal reknast som likt fordelt gjennom heile året, med mindre særlege omstende gjev grunnlag for unnatak.</ledd>
      <ledd id="/kapittel/i/ledd/13">Husbanken kan sjå bort i frå opplysningar etter a-ordninga, dersom dei openbert ikkje er korrekte.</ledd>
      <ledd id="/kapittel/i/ledd/14">Skattefrie leigeinntekter skal reknast som inntekt.</ledd>
      <ledd id="/kapittel/i/ledd/15">All inntekt og formue i eller frå utlandet blir rekna med brutto beløp i norske kroner.</ledd>
      <ledd id="/kapittel/i/ledd/16">Kvar person i husstanden kan ha ei kapitalinntekt på 5 000 kroner per år utan at inntekta blir teke med i grunnlaget for bustøtte.</ledd>
      <ledd id="/kapittel/i/ledd/17">Dersom søkjaren kan dokumentere at det er teke refusjon i etterbetaling frå NAV skal refusjonen ikkje reknast med i grunnlaget for bustøtte.
<br/>
<marg niv="1" id="/kapittel/i/ledd/17/marg/1">Gjeldande § 8 vert oppheva.
<br/></marg></ledd>
      <ledd id="/kapittel/i/ledd/18">Gjeldande § 8a blir ny § 8 og skal lyde:</ledd>
      <ledd id="/kapittel/i/ledd/19">§ 8. <i>Berekningsreglar i samband med iverksetting av uførereforma i 2015</i></ledd>
      <ledd id="/kapittel/i/ledd/20">Personar som var del av ein husstand som fekk utbetalt bustøtte for desember 2014, og som då fekk ytingar etter folketrygdlova kapittel 12, skal ha eit frådrag i inntekta så lenge dei får slike ytingar. Det blir først fastsett eit årsbeløp som svarer til dei ytingane vedkomande hadde per 1. desember 2014 og som gjekk inn i grunnlaget for uføretrygd etter forskrift 3. juli 2014 nr. 947 om omrekning av uførepensjon til uføretrygd. Deretter blir det rekna ut eit årsbeløp som svarer til uføretrygda per 1. januar 2015. Frådraget i inntekta skal svare til differansen mellom dei to beløpa med eit tillegg på 3,43 prosent av denne differansen.
<br/></ledd>
      <ledd id="/kapittel/i/ledd/21">§ 9 skal lyde:</ledd>
      <ledd id="/kapittel/i/ledd/22">§ 9. <i>Søknaden</i></ledd>
      <ledd id="/kapittel/i/ledd/23">Ein søknad om bustøtte skal setjast fram på søknadsskjema og innan fristen Husbanken har fastsett. Ufullstendige søknader blir rekna som om dei ikkje er komne innan søknadsfristen. Blir søknaden retta innan éin månad etter søknadsfristen, blir han likevel rekna som komen innan fristen.</ledd>
      <ledd id="/kapittel/i/ledd/24">Blir søknaden om bustøtte avslått som følgje av behovsprøvinga, skal søknaden prøvast på nytt to månader utan at søkjaren må levere inn ny søknad. Søknader som blir innvilga, skal overførast til ny vurdering månaden etter.
<br/></ledd>
      <ledd id="/kapittel/i/ledd/25">§ 13 skal lyde:</ledd>
      <ledd id="/kapittel/i/ledd/26">§ 13. <i>Utbetaling</i></ledd>
      <ledd id="/kapittel/i/ledd/27">Bustøtte blir utbetalt på etterskot den 20. kvar månad. Minste utbetaling er 30 prosent av rettsgebyret, jf. lov 17. desember 1982 nr. 86 om rettsgebyr, per månad.</ledd>
      <ledd id="/kapittel/i/ledd/28">Husbanken betaler bustøtte direkte til søkjaren. Utbetalinga skal skje direkte til kommunen dersom søkjaren og kommunen har inngått avtale om det jf. lov om bustøtte § 9.
<br/></ledd>
      <ledd id="/kapittel/i/ledd/29">§ 14 skal lyde:</ledd>
      <ledd id="/kapittel/i/ledd/30">§ 14. <i>Ny utrekning av bustøtte</i></ledd>
      <ledd id="/kapittel/i/ledd/31">Dersom korrigerte opplysningar frå a-ordninga eller etterkontroll syner at mottakaren har fått utbetalt for lite eller for mykje bustøtte etter forskrifta her, skal det gjennomførast eit etteroppgjer.</ledd>
      <ledd id="/kapittel/i/ledd/32">Husbanken hentar inn oppdaterte opplysningar frå a-ordninga fram til fastsetting av formue og inntektsskatt for det same året.</ledd>
      <ledd id="/kapittel/i/ledd/33">Dersom det er utbetalt for høg bustøtte fordi mottakaren hadde høgare inntekt og formue enn det som er lagt til grunn da støtta vart vedteken, skal for mykje utbetalt bustøtte motreknast mot seinare bustøtte eller krevjast tilbake med mindre anna følgjer av siste ledd.</ledd>
      <ledd id="/kapittel/i/ledd/34">Dersom det er utbetalt for låg bustøtte fordi mottakaren hadde lågare inntekt og formue enn det som er lagt til grunn da støtta vart vedteken, skal for lite utbetalt bustøtte betalast ut til mottakaren med mindre anna følgjer av siste ledd.</ledd>
      <ledd id="/kapittel/i/ledd/35">For lite utbetalt bustøtte skal ikkje etterbetalast dersom summen er lågare enn 30 prosent av rettsgebyret, jf. lov 17. desember 1982 nr. 86 om rettsgebyr. For mykje utbetalt bustøtte skal ikkje betalast tilbake dersom summen er lågare enn eitt rettsgebyr.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2016-12-19-1738/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskrifta tek til å gjelde 1. januar 2017.</ledd>
    </kapittel>
  </tekst>
</dokument>
