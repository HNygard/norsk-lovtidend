<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-03-18-264" type="lt" url="https://lovdata.no/lovtidend/forskrift/2016-03-18-264">
  <metadata>
    <type>lt</type>
    <base>LT</base>
    <id>LT/lt/2016-03-18-264</id>
    <dato>18.03.2016 nr. 264</dato>
    <dato type="iso">2016-03-18</dato>
    <publisert>I 2016 hefte 4 s 622.</publisert>
    <ikraft>01.01.2017</ikraft>
    <ikraft type="iso">2017-01-01</ikraft>
    <departement>Samferdselsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-1965-06-18-4-§8">L18.06.1965 nr. 4 § 8</ref>, <ref id="for-1967-03-17-3462">F17.03.1967 nr. 3462</ref></hjemmel>
    <endrer type="ref">https://lovdata.no/for/1994-03-15-222</endrer>
    <rettet/>
    <journalnummer>2016-0232</journalnummer>
  </metadata>
  <tekst>
    <korttittel>Forskrift om parkering for forflytningshemmede</korttittel>
    <korttittel>3 Forskrift om parkeringstillatelse for forflytningshemmede (Nr. 264)</korttittel>
    <tittel>Forskrift om parkeringstillatelse for forflytningshemmede</tittel>
    <marg niv="1" id="/marg/1"><b>Hjemmel:</b> Fastsatt av Samferdselsdepartementet 18. mars 2016 med hjemmel i lov 18. juni 1965 nr. 4 om vegtrafikk (vegtrafikkloven) § 8 første ledd bokstav f og l og annet ledd, jf. delegeringsvedtak 17. mars 1967 nr. 3462.</marg>
    <paragraf id="/paragraf/1" url="https://lovdata.no/lovtidend/forskrift/2016-03-18-264/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med denne forskriften er å gi forflytningshemmede med et reelt behov for parkeringslette et tilgjengelig parkeringstilbud.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2016-03-18-264/p2">
      <pverdi>§ 2.</pverdi>
      <ptittel>Vilkår for parkering</ptittel>
      <ledd id="/paragraf/2/ledd/1">Parkeringstillatelse for forflytningshemmede gir, i samband med transport av den som har fått tillatelsen, adgang til å parkere motorvogn i hele landet:
<liste id="/paragraf/2/ledd/1/liste/a"><lverdi>a)</lverdi><avsnitt id="/paragraf/2/ledd/1/liste/a/avsnitt/1">på parkeringsplass reservert for forflytningshemmede angitt ved offentlig trafikkskilt,</avsnitt></liste>
<liste id="/paragraf/2/ledd/1/liste/b"><lverdi>b)</lverdi><avsnitt id="/paragraf/2/ledd/1/liste/b/avsnitt/1">på avgiftsbelagt kommunal parkeringsplass uten at avgift betales,</avsnitt></liste>
<liste id="/paragraf/2/ledd/1/liste/c"><lverdi>c)</lverdi><avsnitt id="/paragraf/2/ledd/1/liste/c/avsnitt/1">på parkeringsplass med skiltet tidsbegrensning fra 30 minutter og oppover med inntil dobbel tid, med unntak av skiltet tidsbegrensning på særskilt avsatt plass for forflytningshemmede med parkeringstillatelse og</avsnitt></liste>
<liste id="/paragraf/2/ledd/1/liste/d"><lverdi>d)</lverdi><avsnitt id="/paragraf/2/ledd/1/liste/d/avsnitt/1">på steder der det er innført boligsoneparkering.</avsnitt></liste></ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2016-03-18-264/p3">
      <pverdi>§ 3.</pverdi>
      <ptittel>Vilkår for parkeringstillatelse</ptittel>
      <ledd id="/paragraf/3/ledd/1">Bostedskommunen gir etter søknad parkeringstillatelse for forflytningshemmede til:
<liste id="/paragraf/3/ledd/1/liste/a"><lverdi>a)</lverdi><avsnitt id="/paragraf/3/ledd/1/liste/a/avsnitt/1">fører av motorvogn som har særlig behov for parkeringslettelser i samband med bosted, arbeid og/eller annen aktivitet fordi vedkommende ikke kan gå eller har store vansker med å bevege seg over noen lengde,</avsnitt></liste>
<liste id="/paragraf/3/ledd/1/liste/b"><lverdi>b)</lverdi><avsnitt id="/paragraf/3/ledd/1/liste/b/avsnitt/1">passasjer som regelmessig trenger hjelp av fører utenfor motorvognen og som har særlig behov for parkeringslettelser i samband med bosted, arbeid og/eller annen aktivitet fordi vedkommende ikke kan gå eller har store vansker med å bevege seg over noen lengde.</avsnitt></liste></ledd>
      <ledd id="/paragraf/3/ledd/2">Søknad om parkeringstillatelse skal vedlegges legeattest. Kommunen kan innhente supplerende medisinsk vurdering.</ledd>
      <ledd id="/paragraf/3/ledd/3">Avslag på søknad om parkeringstillatelse kan påklages til kommunestyret eller særskilt klagenemnd oppnevnt av dette. Vegdirektoratet er likevel klageinstans når førsteinstansvedtak om avslag er truffet i kommunestyret.</ledd>
      <ledd id="/paragraf/3/ledd/4">Parkeringsbehov etter første ledd i annen kommune enn bostedskommunen kan bare vektlegges der det er innhentet uttalelse fra denne kommunen.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2016-03-18-264/p4">
      <pverdi>§ 4.</pverdi>
      <ptittel>Parkeringsbevis</ptittel>
      <ledd id="/paragraf/4/ledd/1">Bevis for parkeringstillatelse skal med følgende tilpasninger etter 1. januar 2000 tilfredsstille kravene som er fastsatt i bilaget til Rrek. 1998/376/EF:
<liste id="/paragraf/4/ledd/1/liste/1"><lverdi>-</lverdi><avsnitt id="/paragraf/4/ledd/1/liste/1/avsnitt/1">Bevisets serienummer skal inneholde 11 sifre og to bokstaver. Serienummerets første fire sifre skal identifisere kommunen som har utstedt kortet, de fem neste sifre er kortets nummer og de to siste sifre skal angi fødselsåret til innehaveren av kortet. Første bokstaven skal angi innehaverens kjønn ved hjelp av M for mann eller F for kvinne. Andre bokstaven skal angi bokstaven F (for fører) eller bokstaven P (for passasjer). Det skal være mellomrom mellom første og andre bokstav.</avsnitt></liste>
<liste id="/paragraf/4/ledd/1/liste/2"><lverdi>-</lverdi><avsnitt id="/paragraf/4/ledd/1/liste/2/avsnitt/1">Hvit N som bakgrunn skal omgis av hvit ellipse og beviset skal betegnes som EØS-modell. Beviset skal bestå av vannmerket, ikke-fluoriserende papir. På framsiden av beviset skal plasten ha et tydelig relieffmønster som dekker minst halve framsiden. På bevisets framside skal det være et hologram med minst to vekslende tydelig atskilte bilder. På bevisets bakside skal det være et for øyet usynlig trykk som fluoriserer ved belysning. Beviset kan ha strekkode, chip eller annen merking for maskinell kontroll som ikke vesentlig endrer bevisets utseende.</avsnitt></liste></ledd>
      <ledd id="/paragraf/4/ledd/2">Tillatelsen skal gis av kommunen for begrenset tid, maksimalt 5 år, men ikke for mindre enn 2 år. Ved periodiske behov kan det likevel gis tillatelse for kortere tid.</ledd>
      <ledd id="/paragraf/4/ledd/3">Navn og bilde av den forflytningshemmede er plassert på bevisets bakside.</ledd>
      <ledd id="/paragraf/4/ledd/4">Parkeringsbeviset skal ved parkering plasseres med forsiden godt synlig bak frontruten. Beviset skal forevises ved kontroll.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2016-03-18-264/p5">
      <pverdi>§ 5.</pverdi>
      <ptittel>Parkeringstillatelse til spesialinnredet motorvogn som disponeres av institusjon og som nyttes til transport av forflytningshemmede</ptittel>
      <ledd id="/paragraf/5/ledd/1">Det kan utstedes parkeringstillatelse til spesialinnredet motorvogn for transport av forflytningshemmede og som disponeres av institusjon. Tillatelse gir i forbindelse med transport av institusjonens forflytningshemmede brukere adgang til å parkere på reservert plass for forflytningshemmede angitt ved offentlige trafikkskilt. Tillatelsen gjelder bare i Norge.</ledd>
      <ledd id="/paragraf/5/ledd/2">Beviset skal ha en lengde på 106 mm og en bredde på 148 mm.</ledd>
      <ledd id="/paragraf/5/ledd/3">Bevis for parkeringstillatelse skal på forsiden inneholde følgende:
<liste id="/paragraf/5/ledd/3/liste/a"><lverdi>a)</lverdi><avsnitt id="/paragraf/5/ledd/3/liste/a/avsnitt/1">det internasjonale symbolet for forflytningshemmede,</avsnitt></liste>
<liste id="/paragraf/5/ledd/3/liste/b"><lverdi>b)</lverdi><avsnitt id="/paragraf/5/ledd/3/liste/b/avsnitt/1">parkeringstillatelse for institusjon med forflytningshemmede,</avsnitt></liste>
<liste id="/paragraf/5/ledd/3/liste/c"><lverdi>c)</lverdi><avsnitt id="/paragraf/5/ledd/3/liste/c/avsnitt/1">serienummer med 7 sifre. Serienummerets første fire sifre skal identifisere kommunen som har utstedt kortet, de tre neste sifre er kortets nummer,</avsnitt></liste>
<liste id="/paragraf/5/ledd/3/liste/d"><lverdi>d)</lverdi><avsnitt id="/paragraf/5/ledd/3/liste/d/avsnitt/1">navn på institusjon som er tildelt parkeringstillatelsen,</avsnitt></liste>
<liste id="/paragraf/5/ledd/3/liste/e"><lverdi>e)</lverdi><avsnitt id="/paragraf/5/ledd/3/liste/e/avsnitt/1">bilens kjennemerke,</avsnitt></liste>
<liste id="/paragraf/5/ledd/3/liste/f"><lverdi>f)</lverdi><avsnitt id="/paragraf/5/ledd/3/liste/f/avsnitt/1">utløpsdato for parkeringstillatelsen og</avsnitt></liste>
<liste id="/paragraf/5/ledd/3/liste/g"><lverdi>g)</lverdi><avsnitt id="/paragraf/5/ledd/3/liste/g/avsnitt/1">kommunens navn, dato for utstedelse og kommunens stempel.</avsnitt></liste></ledd>
      <ledd id="/paragraf/5/ledd/4">Bevis for parkeringstillatelse skal på baksiden inneholde følgende tekst: Parkeringstillatelsen gir adgang til å parkere i samsvar med bestemmelsene i forskrift om parkeringstillatelse for forflytningshemmede</ledd>
      <ledd id="/paragraf/5/ledd/5">Parkeringstillatelsen skal gis av kommunen der institusjonen er etablert. Tillatelsen skal være tidsbegrenset, maksimalt ti år og minimum to år.</ledd>
      <ledd id="/paragraf/5/ledd/6">Parkeringsbeviset skal ved parkering plasseres med forsiden godt synlig bak frontruten. Beviset skal forevises ved kontroll.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2016-03-18-264/p6">
      <pverdi>§ 6.</pverdi>
      <ptittel>Register over tillatelser</ptittel>
      <ledd id="/paragraf/6/ledd/1">Det skal opprettes et sentralt register over alle tillatelser etter § 4 og § 5. Registeret skal inneholde følgende informasjon:
<liste id="/paragraf/6/ledd/1/liste/a"><lverdi>a)</lverdi><avsnitt id="/paragraf/6/ledd/1/liste/a/avsnitt/1">innehaverens personnummer,</avsnitt></liste>
<liste id="/paragraf/6/ledd/1/liste/b"><lverdi>b)</lverdi><avsnitt id="/paragraf/6/ledd/1/liste/b/avsnitt/1">innehaverens navn,</avsnitt></liste>
<liste id="/paragraf/6/ledd/1/liste/c"><lverdi>c)</lverdi><avsnitt id="/paragraf/6/ledd/1/liste/c/avsnitt/1">innehaverens foto,</avsnitt></liste>
<liste id="/paragraf/6/ledd/1/liste/d"><lverdi>d)</lverdi><avsnitt id="/paragraf/6/ledd/1/liste/d/avsnitt/1">tillatelsens nummer, med kommunekode, løpenummer, fødselsår og kjønn,</avsnitt></liste>
<liste id="/paragraf/6/ledd/1/liste/e"><lverdi>e)</lverdi><avsnitt id="/paragraf/6/ledd/1/liste/e/avsnitt/1">tillatelsens gyldighetstid,</avsnitt></liste>
<liste id="/paragraf/6/ledd/1/liste/f"><lverdi>f)</lverdi><avsnitt id="/paragraf/6/ledd/1/liste/f/avsnitt/1">om tillatelsen er stjålet eller mistet og</avsnitt></liste>
<liste id="/paragraf/6/ledd/1/liste/g"><lverdi>g)</lverdi><avsnitt id="/paragraf/6/ledd/1/liste/g/avsnitt/1">om tillatelsen er gitt til fører eller passasjer.</avsnitt></liste></ledd>
      <ledd id="/paragraf/6/ledd/2">Vegdirektoratet er ansvarlig for å opprette registeret. Den enkelte kommune er ansvarlig for å legge inn informasjon i registeret.</ledd>
      <ledd id="/paragraf/6/ledd/3">Vegdirektoratet kan fastsette gebyr for bruk av registeret.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2016-03-18-264/p7">
      <pverdi>§ 7.</pverdi>
      <ptittel>Utlending i Norge og kjøring i utlandet</ptittel>
      <ledd id="/paragraf/7/ledd/1">Utlending som i hjemlandet er gitt parkeringstillatelse for forflytningshemmede, kan parkere som nevnt i § 2.</ledd>
      <ledd id="/paragraf/7/ledd/2">Som bevis for slike parkeringslettelser skal godtas tillatelse som inneholder det internasjonale symbolet for funksjonshemmede og som inneholder navn på den berettigede eller kjennemerket for kjøretøyet.</ledd>
      <ledd id="/paragraf/7/ledd/3">Bevis utstedt etter § 4 har gyldighet i utlandet i den utstrekning det enkelte land fastsetter.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2016-03-18-264/p8">
      <pverdi>§ 8.</pverdi>
      <ptittel>Tilbakekall</ptittel>
      <ledd id="/paragraf/8/ledd/1">Kommunen kan trekke tilbake gitt parkeringstillatelse ved misbruk eller ved endrede forhold som gjør at kravene i denne forskrift ikke lenger er tilfredsstilt.</ledd>
      <ledd id="/paragraf/8/ledd/2">Den som har fått parkeringstillatelse etter denne forskrift, har plikt til å underrette kommunen om endrede forhold som kan ha betydning for tillatelsen. Vedtak om å trekke tillatelsen tilbake kan påklages etter reglene om klage i § 3 tredje ledd.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2016-03-18-264/p9">
      <pverdi>§ 9.</pverdi>
      <ptittel>Overgangsbestemmelser</ptittel>
      <ledd id="/paragraf/9/ledd/1">Parkeringsbevis som er utformet etter kravene i forskrift 15. mars 1994 nr. 222 om parkering for forflytningshemmede er gyldig inntil utløpet av bevisets gyldighetstid.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2016-03-18-264/p10">
      <pverdi>§ 10.</pverdi>
      <ptittel>Dispensasjoner fra parkeringsforbud</ptittel>
      <ledd id="/paragraf/10/ledd/1">Denne forskrift berører ikke skiltmyndighetens adgang til å gi dispensasjon fra skiltede parkeringsforbud innenfor sitt myndighetsområde etter forskrift om offentlig trafikkskilt, vegoppmerking, trafikklyssignaler og anvisninger (skiltforskriften).</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2016-03-18-264/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft 1. januar 2017.</ledd>
      <ledd id="/paragraf/11/ledd/2">Fra samme tidspunkt oppheves forskrift 15. mars 1994 nr. 222 om parkering for forflytningshemmede.</ledd>
    </paragraf>
  </tekst>
</dokument>
