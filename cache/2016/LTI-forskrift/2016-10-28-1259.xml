<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-10-28-1259" type="lt" url="https://lovdata.no/lovtidend/forskrift/2016-10-28-1259">
  <metadata>
    <type>lt</type>
    <base>LT</base>
    <id>LT/lt/2016-10-28-1259</id>
    <dato>28.10.2016 nr. 1259</dato>
    <dato type="iso">2016-10-28</dato>
    <publisert>I 2016 hefte 14 s 2275</publisert>
    <ikraft>28.10.2016</ikraft>
    <ikraft type="iso">2016-10-28</ikraft>
    <departement>Justis- og beredskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/1985-10-11-1810</endrer>
    <rettet>02.11.2016 (ortogr. feil i tittel)</rettet>
    <journalnummer>2016-1044</journalnummer>
  </metadata>
  <tekst>
    <korttittel>Endr. i forskrift om postforkynning</korttittel>
    <korttittel>4 Endr. av forskrift av 11. oktober 1985 nr. 1810 om postforkynning (Nr. 1259)</korttittel>
    <tittel>Forskrift om endring av forskrift av 11. oktober 1985 nr. 1810 om postforkynning</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 28. oktober 2016 med hjemmel i lov 13. august 1915 nr. 5 om domstolene (domstolloven) § 163 a. Fremmet av Justis- og beredskapsdepartementet.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2016-10-28-1259/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 11. oktober 1985 nr. 1810 om postforkynning gjøres følgende endringer:
<br/></ledd>
      <ledd id="/kapittel/i/ledd/2">§ 4 nytt tredje ledd skal lyde:</ledd>
      <ledd id="/kapittel/i/ledd/3">Domstolene kan forkynne alle dokumenter i sivile saker i elektronisk form overfor godkjente brukere etter forskrift 28. oktober 2016 nr. 1258 om elektronisk kommunikasjon med domstolene § 3. Forkynningen gjennomføres elektronisk uten mottakskvittering i dokuments form. Meldingen som automatisk genereres til domstolen når bruker åpner dokument i nettportalen, erstatter fysisk mottakskvittering.
<br/></ledd>
      <ledd id="/kapittel/i/ledd/4">§ 5 skal lyde:</ledd>
      <ledd id="/kapittel/i/ledd/5">§ 5. <i>Unntak fra hovedregelen</i></ledd>
      <ledd id="/kapittel/i/ledd/6">Ved forkynning overfor advokater og offentlige myndigheter kan man, når det anses hensiktsmessig, forkynne i henhold til reglene i domstolloven § 179.</ledd>
      <ledd id="/kapittel/i/ledd/7">Dom i straffesak skal enten forkynnes samtidig med domsavsigelsen (domsforkynning), ved at retten innkaller siktede til forkynning ved rettens kontor eller ved et annet offentlig kontor (fremmøteforkynning) eller ved vanlig brev vedlagt mottakskvittering (ved postforkynning). Dersom mottakskvittering ved postforkynning ikke er returnert innen en uke etter den fastsatte forkynningsdatoen, skal det forkynnes ved stevnevitne. Dommen kan også ellers forkynnes ved stevnevitne om forkynning på annen måte ikke lar seg gjennomføre. Når vedkommende myndighet finner det hensiktsmessig, kan dom i straffesak likevel forkynnes ved vanlig brev vedlagt mottakskvittering. Dersom kvitteringen ikke er returnert innen én uke etter den fastsatte forkynningsdatoen, skal dommen forkynnes ved stevnevitne.</ledd>
      <ledd id="/kapittel/i/ledd/8">Stevnevitneforkynning skal ellers bare brukes dersom postforkynning ikke har nådd fram eller det foreligger særlige forhold som gjør det mest hensiktsmessig å benytte stevnevitneforkynning. At postforkynning ikke har nådd fram, inkluderer de tilfellene hvor mottakskvittering ikke returneres innen rimelig tid, hvor et rekommandert brev kommer i retur uavhentet eller retten ikke mottar melding om at dokument som er gjort tilgjengelig i nettportalen er åpnet, jf. § 4 tredje ledd siste punktum. I så fall anses ikke forkynning for å ha skjedd, og forkynningstidspunktet skal fastsettes på ny til tidspunktet for stevnevitneforkynningen.
<br/></ledd>
      <ledd id="/kapittel/i/ledd/9">§ 7 første, annet og tredje ledd skal lyde:</ledd>
      <ledd id="/kapittel/i/ledd/10">Forkynningstidspunktet skal fastsettes til fem virkedager fra den dag brevet postlegges eller elektronisk melding er avsendt til riktig elektronisk adresse.</ledd>
      <ledd id="/kapittel/i/ledd/11">Ved elektronisk forkynning etter forskrift 28. oktober 2016 nr. 1258 om elektronisk kommunikasjon med domstolene, fastsettes forkynningstidspunktet til fem virkedager fra dagen dokumentet er tilgjengelig for bruker i nettportalen og varsel er sendt i henhold til forskriftens § 10.</ledd>
      <ledd id="/kapittel/i/ledd/12">Første og annet ledd gjelder selv om brevet eller den elektroniske meldingen kommer fram eller dokumentet gjøres tilgjengelig i nettportalen på et tidligere tidspunkt. Hvis særlige grunner foreligger, kan likevel en tidligere eller senere dato fastsettes.
<br/></ledd>
      <ledd id="/kapittel/i/ledd/13">Nåværende tredje ledd blir nytt fjerde ledd.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2016-10-28-1259/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft straks.</ledd>
    </kapittel>
  </tekst>
</dokument>
