<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-07-01-871" type="lt" url="https://lovdata.no/lovtidend/forskrift/2016-07-01-871">
  <metadata>
    <type>lt</type>
    <base>LT</base>
    <id>LT/lt/2016-07-01-871</id>
    <dato>01.07.2016 nr. 871</dato>
    <dato type="iso">2016-07-01</dato>
    <publisert>I 2016 hefte 10 s 1593</publisert>
    <ikraft>01.07.2016</ikraft>
    <ikraft type="iso">2016-07-01</ikraft>
    <departement>Samferdselsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-06-17-62-§1-2">L17.06.2005 nr. 62 § 1-2</ref>, <ref id="for-1986-02-21-540-§8">F21.02.1986 nr. 540 § 8</ref>, <ref id="for-2004-01-21">F21.01.2004 nr.</ref>283, <ref id="lov-1993-06-11-101-§5-1">L11.06.1993 nr. 101 § 5-1</ref>, <ref id="for-1999-12-10-1273">F10.12.1999 nr. 1273</ref></hjemmel>
    <endrer type="ref">https://lovdata.no/for/2004-12-30-1817</endrer>
    <rettet/>
    <journalnummer>2016-0775</journalnummer>
  </metadata>
  <tekst>
    <korttittel>Endr. i forskrift om arbeidstid i luftfarten</korttittel>
    <korttittel>4 Endr. i forskrift om arbeidstid med mer for besetningsmedlemmer i sivile luftfartøyer (BSL D 2-4) (Nr. 871)</korttittel>
    <tittel>Forskrift om endring i forskrift om arbeidstid med mer for besetningsmedlemmer i sivile luftfartøyer (BSL D 2-4)</tittel>
    <marg niv="1" id="/marg/1"><b>Hjemmel:</b> Fastsatt av Luftfartstilsynet 1. juli 2016 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-2 annet ledd bokstav b, jf. forskrift 21. februar 1986 nr. 540 om arbeidervern og arbeidsmiljø m.v. for sivil luftfart § 8 annet ledd, jf. delegeringsvedtak 21. januar 2004 nr. 283 og lov 11. juni 1993 nr. 101 om luftfart (luftfartsloven) § 5-1, jf. delegeringsvedtak 10. desember 1999 nr. 1273.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2016-07-01-871/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 30. desember 2004 nr. 1817 om arbeidstid med mer for besetningsmedlemmer i sivile luftfartøyer (BSL D 2-4) gjøres følgende endringer:
<br/></ledd>
      <ledd id="/kapittel/i/ledd/2">§ 2 skal lyde:</ledd>
      <ledd id="/kapittel/i/ledd/3">§ 2. <i>Virkeområde</i></ledd>
      <ledd id="/kapittel/i/ledd/4">Forskriften gjelder for arbeid som utføres av besetningsmedlemmer som tjenestegjør hos norske luftfartsforetak som driver ervervsmessig luftfart,</ledd>
      <ledd id="/kapittel/i/ledd/5">Forskriftens § 4 og § 5 gjelder likevel ikke luftfartsvirksomhet som omfattes av arbeids- og hviletidsreglene i forordning (EU) nr. 965/2012 vedlegg (annex) III, kapittel FTL, gjennomført i forskrift 7. august 2013 nr. 956 om luftfartsoperasjoner.
<br/></ledd>
      <ledd id="/kapittel/i/ledd/6">§ 3 ny definisjon av besetningsmedlem skal lyde:
<br/></ledd>
      <ledd id="/kapittel/i/ledd/7">
        <i>Besetningsmedlem:</i>
      </ledd>
      <ledd id="/kapittel/i/ledd/8">En person som enten er ansatt i, innleid til eller utpekt av et luftfartsforetak til å utføre arbeid med betydning for luftfartøyets operasjoner under flyging.
<br/></ledd>
      <ledd id="/kapittel/i/ledd/9">§ 7 tredje ledd skal lyde:</ledd>
      <ledd id="/kapittel/i/ledd/10">Avviklingen av pauser skal beskrives i luftfartsforetakets operasjonsmanual. Før ordningen for avvikling av pauser fastsettes skal luftfartsforetaket drøfte ordningen med besetningsmedlemmene eller med tillitsvalgte representanter. Kravet til drøfting gjelder også ved endringer i ordningen for avvikling av pauser.
<br/></ledd>
      <ledd id="/kapittel/i/ledd/11">§ 11 første ledd skal lyde:</ledd>
      <ledd id="/kapittel/i/ledd/12">Luftfartstilsynet fører tilsyn med gjennomføringen av bestemmelsene.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2016-07-01-871/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft straks.
<br/></ledd>
      <ledd id="/kapittel/ii/ledd/2">Veiledningen til forskriftens bestemmelser skal lyde:</ledd>
      <ledd id="/kapittel/ii/ledd/3">Veiledning til bestemmelser i BSL D 2-4, gule sider</ledd>
      <ledd id="/kapittel/ii/ledd/4">Til § 1 Formål</ledd>
      <ledd id="/kapittel/ii/ledd/5">Forskriftens formål er å bidra til et godt arbeidsmiljø og ivareta helsen og sikkerheten til personer som arbeider som besetningsmedlemmer om bord på sivile luftfartøyer. Stikkord her er sosial velferd for arbeidstakerne. Med hjemmel i luftfartsloven har forskriften videre et flysikkerhetsaspekt.</ledd>
      <ledd id="/kapittel/ii/ledd/6">Forskriften gjennomfører direktiv 2000/79/EF 27. november 2000 om organisering av arbeidstiden til mobilt personell i sivil luftfart. Arbeidsmiljøloven kapittel X om arbeidstid gjelder ikke for flygende personell, og BSL D 2-4 skal derfor sikre at besetningsmedlemmer ivaretas på linje med andre yrkesgrupper.</ledd>
      <ledd id="/kapittel/ii/ledd/7">Til § 2 Virkeområde</ledd>
      <ledd id="/kapittel/ii/ledd/8">Forskriften gjelder i all sivil ervervsmessig luftfart som drives av foretak med lisens/AOC og/eller driftstillatelse utstedt av norsk luftfartsmyndighet, dvs. Luftfartstilsynet.</ledd>
      <ledd id="/kapittel/ii/ledd/9">Bestemmelsens annet ledd er utformet for å avgrense forskriften mot de felleseuropeiske arbeids- og hviletidsreglene i forordning (EU) nr. 965/2012 i vedlegg (Annex) II, kapittel (subpart) FTL, som gjelder for ervervsmessig lufttransport med fly. Dette gjøres ved at forskriftens § 4 og § 5, som inneholder regler som anses å komme i konflikt med FTL reglene i forordning 965/2012, ikke lengre blir å gjelde for luftfartsvirksomhet som blir regulert av disse FTL-reglene i forordningen. De øvrige bestemmelsene i BSL D 2-4, som anses å ivareta sosiale/arbeidsmiljømessige forhold, skal imidlertid fortsette å gjelde også for ervervsmessig lufttransport med fly.</ledd>
      <ledd id="/kapittel/ii/ledd/10">Til § 3 Definisjoner</ledd>
      <ledd id="/kapittel/ii/ledd/11">«Arbeidstid» knyttes i samsvar med arbeidsmiljøloven § 46 til uttrykket «til disposisjon for arbeidsgiver». I dette ligger perioden mellom pålagt fremmøtetidspunkt før tjeneste og fratredelsen fra denne, inkludert pauser som må tas utenfor tilfredsstillende pauserom og eventuelt under tjenesten, for eksempel om bord i luftfartøyet.</ledd>
      <ledd id="/kapittel/ii/ledd/12">Uttrykket dekker all tid brukt på arbeid knyttet til selve flygingen både om bord i fartøyet og på bakken, og dessuten eventuelle administrative oppgaver og nødvendig/pålagt trening og opplæring. Tid som brukes til å ivareta verv som for eksempel verneombud og tillitsvalgt regnes også. I tillegg kommer alle former for beredskapstjeneste.</ledd>
      <ledd id="/kapittel/ii/ledd/13">Motsatt er «fritid» den tiden besetningsmedlemmet ikke står til disposisjon for arbeidsgiver, inkludert alle hvileperioder.</ledd>
      <ledd id="/kapittel/ii/ledd/14">Basen er det stedet/luftfartsanlegget der besetningsmedlemmet starter og avslutter arbeidet, det vil si det som i arbeidslivet generelt kalles «arbeidsstedet/kontoret/jobben». I arbeidsavtalen fastsettes det hvilken base som er besetningsmedlemmets hjemmebase, dvs. den basen han eller hun normalt jobber ut ifra. Skillet mellom «på base» og utenfor base» er viktig i forhold til beregning av beredskapstjeneste, mens begrepet «hjemmebase» får betydning med tanke på hvor/fra hvilket utgangspunkt besetningsmedlemmet har rett til å få avviklet fridager.</ledd>
      <ledd id="/kapittel/ii/ledd/15">Under «beredskapstjeneste» er besetningsmedlemmet som utgangspunktet ikke i arbeid, men hun eller han må være tilgjengelige for arbeidsgiver som når som helst kan innkalle til tjeneste.</ledd>
      <ledd id="/kapittel/ii/ledd/16">Beredskapstjeneste kan avvikles på ulike måter og steder, avhengig av hvor raskt besetningsmedlemmet eventuelt må stille opp hos arbeidsgiver. Dette er også bakgrunnen for at omregning fra beredskapskapstjeneste til ordinær arbeidstid dels må bero på konkrete forhold. Beredskapstjeneste på base skal likevel telle som minst 50 % arbeidstid, og som minst 20 % arbeidstid utenfor base. Det siste betegnes i arbeidsmiljøloven som «hjemmevakt». Det sentrale er imidlertid ikke om besetningsmedlemmet fysisk er hjemme, men at tjenesten kan utføres under «hjemmeliknende forhold», dvs. uten fysisk tilknytning til basen.</ledd>
      <ledd id="/kapittel/ii/ledd/17">Definisjonen av «besetningsmedlem» avgrenser når reglene i denne forskriften skal slå inn. Definisjonen er gjort uavhengig av den arbeidsrettslige tilknytningen besetningsmedlemmet har til luftfartsforetaket. Ved å la definisjonen også omfatte personell som også utpekes til å gjøre tjeneste om bord i luftfartøy, harmoniseres definisjonen med tilsvarende definisjoner i forordning (EU) nr. 965/2012 og ICAO annex 6.</ledd>
      <ledd id="/kapittel/ii/ledd/18">«Blokktid» er definert slik at avslutningstidspunktet dekker parkering både på anvist plass og der det ellers egner seg utenfor ordinær landingsplass under oppdrag med helikopter.</ledd>
      <ledd id="/kapittel/ii/ledd/19">Til § 4 Årlig arbeidstid</ledd>
      <ledd id="/kapittel/ii/ledd/20">Maksimalgrensen for årlig arbeidstid og blokktid er hentet fra direktiv 2000/79/EF, og gjelder selv om arbeidet utføres for flere luftfartsforetak. Ferie i samsvar med ferielovens regler kan heller ikke erstattes med økonomisk kompensasjon med mindre det dreier seg om avvikling av arbeidsforhold. Grensene er satt av hensyn til den enkeltes helse, sikkerhet og arbeidsmiljøet generelt, og kan ikke overskrides.</ledd>
      <ledd id="/kapittel/ii/ledd/21">De nevnte hensynene ligger også til grunn for regelen om at arbeidet skal fordeles så jevnt som mulig over året. En del typer flyging kan likevel bare utføres visse deler av året, for eksempel i perioder uten snø, og det er derfor nødvendig å tilpasse tjenesten til sesongmessige svingninger. Luftfartsforetaket og besetningsmedlemmenes representanter må ta den årlige fordelingen av arbeidstiden i betraktning under utformingen av arbeidsplanene.</ledd>
      <ledd id="/kapittel/ii/ledd/22">Til § 5 Beregning av arbeidstid</ledd>
      <ledd id="/kapittel/ii/ledd/23">Arbeidstiden er som nevnt den tiden besetningsmedlemmet er disponibel for luftfartsforetaket, og strekker seg fra pålagt fremmøtetidspunkt til det øyeblikket besetningsmedlemmet faktisk er fritatt fra tjeneste. Som arbeidstid regnes også pauser som må tas under arbeidet, eventuelt om bord i luftfartøyet. I tillegg kommer beredskapstjeneste.</ledd>
      <ledd id="/kapittel/ii/ledd/24">Forskriftens regel om beregning av beredskapstjeneste utenfor basen har utspring i arbeidsmiljøloven § 46 som sier at beredskapstjeneste i hjemmet, såkalt «hjemmevakt», skal telle som minst 20 % arbeidstid. Loven har ingen tilsvarende uttrykkelig minstegrense for beredskapstjeneste på arbeidsstedet. Rammene for å utvide arbeidstiden ved slik beredskapstjeneste er imidlertid snevre, og det forutsettes dermed at belastningen er vesentlig større enn ved hjemmevakt. Forskriftens beregningsregel for beredskapstjeneste fanger opp denne forskjellen. Innen luftfarten kan beredskapstjenesten dessuten variere mye, og det er ikke utelukket at den i visse tilfeller bør telle som full arbeidstid. Dette må vurderes ut ifra den konkrete situasjonen. Derfor er det ikke satt noen øvre grense for hvor mye beredskapstjenesten skal telle.</ledd>
      <ledd id="/kapittel/ii/ledd/25">Til § 6 Arbeidsplaner</ledd>
      <ledd id="/kapittel/ii/ledd/26">Kravet om at det skal foreligge arbeidsplaner må ses i sammenheng med § 4 om langtidshvile og besetningsmedlemmets rett til forhåndsinformasjon om fridager. Arbeidsplanene skal være utformet slik at hvert besetningsmedlem enkelt kan skaffe seg oversikt over både arbeidsdager og fridager for minst fire uker fremover.</ledd>
      <ledd id="/kapittel/ii/ledd/27">Ansvaret for å utarbeide planene ligger hos luftfartsforetaket, men besetningsmedlemmene skal gjennom sine representanter bidra og bli hørt under utarbeidelsen. Planene skal legge til rette for at besetningsmedlemmene ikke utsettes for unødige belastninger og at hensynet til den enkeltes helse, sikkerhet og sosiale velferd blir ivaretatt.</ledd>
      <ledd id="/kapittel/ii/ledd/28">Det er også viktig at fritiden blir organisert slik at mulighetene for familieliv og sosiale aktiviteter blir best mulig. Bestemmelsen skal også sikre at besetningsmedlemmet får oversikt over fridager og friperioder i god tid på forhånd.</ledd>
      <ledd id="/kapittel/ii/ledd/29">Til § 7 Pauser</ledd>
      <ledd id="/kapittel/ii/ledd/30">Beskrivelsen av ordningen for avvikling av pauser bør angi når og hvor pauser skal tas, hvor lange de skal være og eventuelt om spising skal skje på fast eller valgfritt tidspunkt. Beskrivelsen bør også omhandle situasjoner da spisepauser må avvikles under tjenesten og eventuelt om bord på luftfartøyet, slik at besetningsmedlemmet likevel får så stor avlastning som mulig under måltidet.</ledd>
      <ledd id="/kapittel/ii/ledd/31">Til § 8 Langtidshvile</ledd>
      <ledd id="/kapittel/ii/ledd/32">Bestemmelsen omhandler avviklingen av langtidshvile, og skal sikre at deler av denne ikke går bort i transport som faktisk er nødvendig for avslutning eller påbegynnelse av tjeneste utenfor hjemmebase. I denne sammenheng må arbeidet anses sluttført når arbeidstaker er klar til å forlate arbeidsplassen/kontorsted, som for besetningsmedlemmet tilsvarer hjemmebasen. Da er det også naturlig at langtidshvilen tar utgangspunkt her, slik at besetningsmedlemmer i størst mulig grad likestilles med stedbundne arbeidstakere med tanke på når fritiden faktisk inntrer. I enkelte tilfeller kan det likevel være hensiktsmessig både for luftfartsforetaket og besetningsmedlemmet at langtidshvilen avvikles utenfor hjemmebasen, og det er derfor mulig å avtale dette.</ledd>
      <ledd id="/kapittel/ii/ledd/33">Til § 9 Helseundersøkelser</ledd>
      <ledd id="/kapittel/ii/ledd/34">God helse og fysikk er viktig både for det enkelte besetningsmedlem og for luftfartsforetaket. Bestemmelsen skal derfor sikre at personer som ansettes for å utføre den aktuelle tjenesten er og holder seg friske. Helseundersøkelser skal derfor foretas både før ansettelse, og jevnlig så lenge arbeidsforholdet varer, slik at eventuell helsemessig negativ påvirkning fra arbeidet kan avdekkes og forebygges. Helseundersøkelsene bør gjennomføres av spesialister dersom dette anses nødvendig for å sikre tilfredsstillende kvalitet.</ledd>
      <ledd id="/kapittel/ii/ledd/35">Hvor ofte kontrollene bør skje varierer med det enkelte besetningsmedlem og hvor belastende arbeidet faktisk er. Luftfartsforetaket og representanter for besetningsmedlemmene kan likevel inngå skriftlig avtale om en ordning på minimum én årlig undersøkelse, eventuelt i kombinasjon med eller som erstatning for kontroller som er nødvendige for at besetningsmedlemmet skal beholde de sertifikater og rettigheter som kreves for den tjenesten vedkommende er ansatt for.</ledd>
      <ledd id="/kapittel/ii/ledd/36">Ved mistanke om eller påvisning av helsesvikt hos et besetningsmedlem må luftfartsforetaket ta initiativ til en legesjekk dersom vedkommende ikke selv gjør det. Besetningsmedlemmet kan også be om undersøkelse av helsemessige problemer som antas å ha bakgrunn i arbeidsmiljøet generelt.</ledd>
      <ledd id="/kapittel/ii/ledd/37">Til § 10 Avvik og avtaler</ledd>
      <ledd id="/kapittel/ii/ledd/38">Direktiv 2000/79/EF fastsetter minstekrav for ivaretakingen av besetningsmedlemmenes helse og sikkerhet, og forskriftens regler som gjennomfører disse kan ikke avvikes. Det er også en forutsetning at luftfartsforetaket og besetningsmedlemmene ikke kan avtale seg bort fra forhold som er viktige for å sikre et godt arbeidsmiljø. Det er derfor viktig at alle disse hensynene legges til grunn i utformingen av aktuelle avtaler.</ledd>
      <ledd id="/kapittel/ii/ledd/39">Avtalene kan sluttes mellom arbeidsgiver og representanter for besetningsmedlemmene. Representantene vil ofte være tillitsvalgte for de som er organiserte. Det er imidlertid også mulig å slutte avtaler på individuelt nivå. Dette kan for eksempel være aktuelt i små foretak der antall besetningsmedlemmer er så lite at de ikke har utpekt noen representant, og der besetningsmedlemmene ikke er organiserte.</ledd>
      <ledd id="/kapittel/ii/ledd/40">Til § 11 Tilsyn og dispensasjoner</ledd>
      <ledd id="/kapittel/ii/ledd/41">Luftfartstilsynet har fått delegert myndigheten til å fastsette forskriften, og er ansvarlig for å føre tilsyn med at de berørte aktørene følger reglene. I spesielle tilfeller kan Luftfartstilsynet også dispensere fra reglene. Minstekravene i direktiv 2000/79/EF kan likevel ikke fravikes.</ledd>
    </kapittel>
  </tekst>
</dokument>
