<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-02-09-147" type="lt" url="https://lovdata.no/lovtidend/forskrift/2016-02-09-147">
  <metadata>
    <type>lt</type>
    <base>LT</base>
    <id>LT/lt/2016-02-09-147</id>
    <dato>09.02.2016 nr. 147</dato>
    <dato type="iso">2016-02-09</dato>
    <publisert>I 2016 hefte 3 s 403</publisert>
    <ikraft>09.02.2016</ikraft>
    <ikraft type="iso">2016-02-09</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-04-01-15-§3-3">L01.04.2005 nr. 15 § 3-3</ref>, <ref id="lov-2005-04-01-15-§3-9">§ 3-9</ref>, <ref id="lov-2005-04-01-15-§4-13">§ 4-13</ref></hjemmel>
    <endrer type="ref">https://lovdata.no/for/2010-06-22-4998</endrer>
    <rettet/>
    <journalnummer>2016-0133</journalnummer>
  </metadata>
  <tekst>
    <korttittel>Endr. i forskrift for graden ph.d. ved UiO</korttittel>
    <korttittel>4 Endr. i forskrift for graden philosophiae doctor (ph.d.) ved Universitetet i Oslo (Nr. 147)</korttittel>
    <tittel>Forskrift om endring i forskrift for graden philosophiae doctor (ph.d.) ved Universitetet i Oslo</tittel>
    <marg niv="1" id="/marg/1"><b>Hjemmel:</b> Fastsatt av universitetsstyret 9. februar 2016 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 4-13.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2016-02-09-147/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 22. juni 2010 nr. 4998 for graden philosophiae doctor (ph.d.) ved Universitetet i Oslo skal følgende bestemmelser lyde:
<br/></ledd>
      <ledd id="/kapittel/i/ledd/2">§ 3. <i>Ansvaret for doktorgradsutdanningen</i></ledd>
      <ledd id="/kapittel/i/ledd/3">Universitetsstyret har det overordnede ansvaret for ph.d.-utdanningen ved Universitetet i Oslo. Universitetsstyret selv oppretter og nedlegger program for ph.d.-utdanningen ved det enkelte fakultet.</ledd>
      <ledd id="/kapittel/i/ledd/4">Rektor kan fastsette regler om utforming av programbeskrivelser. Fakultetet selv fastsetter og endrer programbeskrivelsen for det enkelte ph.d.-programmet. Med fakultetet selv menes organer på fakultetsnivå.</ledd>
      <ledd id="/kapittel/i/ledd/5">Fakultetet selv kan vedta utfyllende regler til denne forskriften, særlig om tema knyttet til opptakskrav, opptaksvedtak og opptaksperiode.</ledd>
      <ledd id="/kapittel/i/ledd/6">Fakultetet selv fatter vedtak om opptak til ph.d.-program, om innlevert avhandling er verdig til å forsvares for ph.d.-graden og om doktorgradsprøven kan godkjennes.</ledd>
      <ledd id="/kapittel/i/ledd/7">Ph.d.-kandidater ved tverrfakultære utdanningstilbud skal knyttes til et ph.d.-program ved ett av universitetets fakulteter.
<br/></ledd>
      <ledd id="/kapittel/i/ledd/8">§ 5.1. <i>Opptakskrav</i></ledd>
      <ledd id="/kapittel/i/ledd/9">For opptak til ph.d.-programmene ved Universitetet i Oslo kreves det at søkeren har en femårig mastergrad, eller en tilsvarende utdanning som fakultetet har godkjent som grunnlag for opptak. Fakultetet kan stille ytterligere krav til opptak.</ledd>
      <ledd id="/kapittel/i/ledd/10">Fakultetet selv fastsetter hvilken dokumentasjon som skal følge søknaden.</ledd>
      <ledd id="/kapittel/i/ledd/11">Søknad om å bli tatt opp på ph.d.-program skal sendes fakultetet på fastsatt skjema.
<br/></ledd>
      <ledd id="/kapittel/i/ledd/12">§ 5.2. <i>Opptaksvedtak</i></ledd>
      <ledd id="/kapittel/i/ledd/13">Vedtak om opptak fattes av fakultetet selv. Vedtaket baseres på en samlet vurdering av søknaden. Fakultetet kan rangere kvalifiserte søkere når antall søkere overstiger opptakskapasiteten.</ledd>
      <ledd id="/kapittel/i/ledd/14">Opptak skal nektes om:
<liste id="/kapittel/i/ledd/14/liste/1"><lverdi>-</lverdi><avsnitt id="/kapittel/i/ledd/14/liste/1/avsnitt/1">avtaler med ekstern tredjepart er til hinder for offentliggjøring og offentlig forsvar av avhandlingen</avsnitt></liste>
<liste id="/kapittel/i/ledd/14/liste/2"><lverdi>-</lverdi><avsnitt id="/kapittel/i/ledd/14/liste/2/avsnitt/1">søkeren ikke vil kunne oppfylle kravet om at minimum ett år av doktorgradsprogrammet skal gjennomføres etter at vedkommende er tatt opp på doktorgradsprogrammet, jf. § 5.3</avsnitt></liste></ledd>
      <ledd id="/kapittel/i/ledd/15">Fakultetet selv kan fastsette ytterligere vilkår for opptak.</ledd>
      <ledd id="/kapittel/i/ledd/16">Opptaksvedtaket skal fastsette opptaksperioden og oppnevne minst en veileder.
<br/></ledd>
      <ledd id="/kapittel/i/ledd/17">§ 5.3. <i>Opptaksperiode</i></ledd>
      <ledd id="/kapittel/i/ledd/18">Ph.d.-utdanningen er normert til 3 års fulltidsstudier. Det er ikke anledning til å planlegge gjennomføring av ph.d.-utdanningen med en progresjon som gir lengre studieløp enn 6 år. Fakultetet selv kan fastsette strengere krav til progresjon.</ledd>
      <ledd id="/kapittel/i/ledd/19">Det skal normalt søkes om opptak på et ph.d.-program innen 3 måneder etter oppstart av det forskningsprosjekt som skal lede frem til ph.d.-graden. Dersom det gjenstår mindre enn 1 års fulltidsarbeid med doktorgradsprosjektet, skal søkeren avvises, jf. § 5.2.</ledd>
      <ledd id="/kapittel/i/ledd/20">Ved lovhjemlede avbrudd forlenges opptaksperioden tilsvarende.</ledd>
      <ledd id="/kapittel/i/ledd/21">Opptaksperioden kan etter søknad forlenges på annet grunnlag. I søknaden må det redegjøres for hva som er gjort og hva som gjenstår av doktorgradsarbeidet. Søknaden kan innvilges dersom fakultetet finner at prosjektet vil kunne gjennomføres i forlengelsesperioden. Bekreftelse fra veileder og grunnenhet på veiledning i forlengelsesperioden må foreligge.</ledd>
      <ledd id="/kapittel/i/ledd/22">Ved innvilgelse av forlengelse kan fakultetet selv sette ytterligere betingelser.</ledd>
      <ledd id="/kapittel/i/ledd/23">Etter opptaksperiodens utløp opphører partenes rettigheter og plikter i henhold til doktorgradsavtalen, slik at ph.d.-kandidaten mister rett til veiledning, kursdeltagelse og tilgang til universitetets infrastruktur. Kandidaten kan likevel søke fakultetet om å få levere inn avhandlingen til bedømmelse for ph.d.-graden.
<br/></ledd>
      <ledd id="/kapittel/i/ledd/24">§ 5.4. <i>Avslutning før avtalt tid</i></ledd>
      <ledd id="/kapittel/i/ledd/25">Kandidaten og fakultetet kan avtale at ph.d.-utdanningen avsluttes før avtalt tid (frivillig avslutning). Ved frivillig avslutning skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</ledd>
      <ledd id="/kapittel/i/ledd/26">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet.</ledd>
      <ledd id="/kapittel/i/ledd/27">Fakultetet selv kan vedta tvungen avslutning av ph.d.-utdanningen ved vitenskapelig uredelighet etter forskningsetikkloven § 5 annet ledd, jf. universitets- og høyskoleloven § 4-13 (1).</ledd>
      <ledd id="/kapittel/i/ledd/28">Fakultetet selv kan vedta tvungen avslutning av ph.d.-utdanningen når en kandidat i vesentlig grad ikke oppfyller sine forpliktelser etter doktorgradsavtalen, jf. universitets- og høyskoleloven § 4-13 (2).</ledd>
      <ledd id="/kapittel/i/ledd/29">Ph.d.-kandidater som er tilsatt ved Universitetet i Oslo kan sies opp fra sin stilling når det har saklig grunn i virksomhetens eller tjenestemannens forhold, jf. lov om statens tjenestemenn m.m. § 9 og § 10, eller avskjediges i medhold av § 15.</ledd>
      <ledd id="/kapittel/i/ledd/30">§ 6. <i>Ph.d.-avtalen</i></ledd>
      <ledd id="/kapittel/i/ledd/31">Opptak på ett av universitetets ph.d.-programmer formaliseres ved at skriftlig avtale underskrives av ph.d.-kandidat, veileder, grunnenhet og fakultet. Avtalen regulerer partenes rettigheter og plikter i opptaksperioden. Veileder som oppnevnes etter opptakstidspunktet skal underskrive avtalen umiddelbart etter oppnevning. Minst én veileder skal være oppnevnt ved opptakstidspunktet, jf. § 7.2.</ledd>
      <ledd id="/kapittel/i/ledd/32">For ph.d.-kandidater med finansiering fra, tilsetting hos eller som mottar andre bidrag fra en ekstern part, skal det inngås egen avtale mellom kandidaten, universitetet og den eksterne parten i tråd med UiOs retningslinjer for slikt samarbeid. Avtalen skal normalt foreligge sammen med opptaksavtalen.</ledd>
      <ledd id="/kapittel/i/ledd/33">I tilfeller hvor ph.d.-kandidaten skal ha tilknytning til utenlandske institusjoner, skal det inngås en egen avtale for samarbeidet i tråd med UiOs retningslinjer for slikt samarbeid. Avtalen skal normalt foreligge sammen med opptaksavtalen.</ledd>
      <ledd id="/kapittel/i/ledd/34">I tilfeller hvor ph.d.-kandidaten skal ha tilknytning til flere fakulteter, museer eller sentre ved UiO, skal det inngås en egen avtale for samarbeidet i tråd med UiOs retningslinjer for slikt samarbeid. Avtalen skal normalt foreligge sammen med opptaksavtalen.
<br/></ledd>
      <ledd id="/kapittel/i/ledd/35">§ 7.1. <i>Veiledningens innhold</i></ledd>
      <ledd id="/kapittel/i/ledd/36">Arbeidet med doktorgradsavhandlingen skal foregå under individuell veiledning. Fakultet, grunnenhet og veilederne skal sammen sikre at ph.d.-kandidaten deltar i et aktivt forskningsmiljø.</ledd>
      <ledd id="/kapittel/i/ledd/37">Kandidat og veiledere skal ha jevnlig kontakt.</ledd>
      <ledd id="/kapittel/i/ledd/38">Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan.</ledd>
      <ledd id="/kapittel/i/ledd/39">Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tidsramme.</ledd>
      <ledd id="/kapittel/i/ledd/40">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv, etc. Videre skal veilederne gi kandidaten veiledning i forskningsetiske spørsmål knyttet til avhandlingen.
<br/></ledd>
      <ledd id="/kapittel/i/ledd/41">§ 7.2. <i>Oppnevning av veiledere</i></ledd>
      <ledd id="/kapittel/i/ledd/42">Kandidaten skal som hovedregel ha to veiledere. Veilederne oppnevnes av fakultetet selv og minst en veileder skal være oppnevnt på opptakstidspunktet. Alle veiledere skal ha doktorgrad eller tilsvarende kompetanse innenfor fagfeltet.</ledd>
      <ledd id="/kapittel/i/ledd/43">Hovedveilederen har det faglige hovedansvaret for kandidaten. Hovedveilederen skal normalt være tilsatt ved det fakultetet ph.d.-kandidaten er opptatt ved, eller ved annen enhet ved universitetet som fakultetet har godkjent.</ledd>
      <ledd id="/kapittel/i/ledd/44">Fakultetet selv kan oppnevne ekstern hovedveileder. I slike tilfeller skal det oppnevnes en medveileder tilsatt ved Universitetet i Oslo.</ledd>
      <ledd id="/kapittel/i/ledd/45">Medveiledere er fagpersoner som gir veiledning og som deler det faglige ansvaret for kandidaten.</ledd>
      <ledd id="/kapittel/i/ledd/46">Habilitetsreglene i forvaltningsloven gjelder for veilederne.
<br/>
<marg niv="1" id="/kapittel/i/ledd/46/marg/1">§ 7.3 oppheves og fjernes fra forskriften.
<br/></marg>
<marg niv="1" id="/kapittel/i/ledd/46/marg/2">§ 7.4 oppheves og fjernes fra forskriften.</marg></ledd>
      <ledd id="/kapittel/i/ledd/47">§ 8. <i>Opplæringsdel</i></ledd>
      <ledd id="/kapittel/i/ledd/48">Opplæringsdelen skal, sammen med avhandlingsarbeidet, gi utdanning på høyt faglig nivå, med gjennomføring av et vitenskapelig arbeid, trening i faglig formidling og innføring i forskningsetikk, vitenskapsteori og vitenskapsmetode.</ledd>
      <ledd id="/kapittel/i/ledd/49">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen kan ikke være eldre enn 2 år ved opptaksdato.</ledd>
      <ledd id="/kapittel/i/ledd/50">Fakultetet selv kan godkjenne at kurs og andre faglige aktiviteter gjennomført utenfor Universitetet i Oslo inngår i opplæringsdelen.</ledd>
      <ledd id="/kapittel/i/ledd/51">Fakultetet selv fastsetter hvilke elementer som kan inngå i opplæringsdelen, krav til dokumentasjon og rangeringsregler for opptak til kurs eller emner på ph.d.-nivå som tilbys ved fakultetet.</ledd>
      <ledd id="/kapittel/i/ledd/52">Eksamener i opplæringsdelen er regulert av bestemmelsene om eksamen i lov om universiteter og høyskoler samt forskrift om studier og eksamener ved Universitetet i Oslo.</ledd>
      <ledd id="/kapittel/i/ledd/53">Ph.d.-kandidater som har foreldrepermisjon fra ph.d.-programmet kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov om folketrygd (folketrygdloven), kapittel 14, § 14-10, fjerde ledd og NAVs rundskriv til § 14-10, fjerde ledd av 18. desember 2006, sist endret 30. juni 2009.
<br/>
<marg niv="1" id="/kapittel/i/ledd/53/marg/1">§ 8.1 oppheves og fjernes fra forskriften.
<br/></marg>
<marg niv="1" id="/kapittel/i/ledd/53/marg/2">§ 8.2 oppheves og fjernes fra forskriften.</marg></ledd>
      <ledd id="/kapittel/i/ledd/54">§ 9. <i>Rapportering</i></ledd>
      <ledd id="/kapittel/i/ledd/55">I opptaksperioden skal ph.d.-kandidaten og oppnevnte veiledere på fastsatt måte og innen fastsatte frister rapportere om fremdriften i forskerutdanningen. Fakultetet selv fastsetter retningslinjer for rapporteringen.
<br/></ledd>
      <ledd id="/kapittel/i/ledd/56">§ 10.1. <i>Krav til avhandlingen</i></ledd>
      <ledd id="/kapittel/i/ledd/57">Avhandlingen skal være et selvstendig, vitenskapelig arbeid som oppfyller internasjonale standarder med hensyn til etiske krav, faglig nivå og metode.</ledd>
      <ledd id="/kapittel/i/ledd/58">Avhandlingen skal bidra til å utvikle ny faglig kunnskap og ligge på et faglig nivå som tilsier at den vil kunne publiseres som en del av fagets vitenskapelige litteratur.</ledd>
      <ledd id="/kapittel/i/ledd/59">Avhandlingen kan være en monografi eller en sammenstilling av flere mindre arbeider. Dersom avhandlingen består av flere mindre arbeider, skal det redegjøres for sammenhengen mellom dem.</ledd>
      <ledd id="/kapittel/i/ledd/60">En avhandling kan innleveres til bedømmelse av flere i fellesskap dersom de individuelle bidragene kan identifiseres.</ledd>
      <ledd id="/kapittel/i/ledd/61">Dersom et skriftlig arbeid er blitt til i samvirke med andre forfattere, skal ph.d.-kandidaten følge de normer for medforfatterskap som er allment akseptert i fagmiljøet og Universitetet i Oslos retningslinjer for medforfatterskap.</ledd>
      <ledd id="/kapittel/i/ledd/62">I avhandlinger hvor det inngår arbeider med flere forfattere skal det følge en underskrevet erklæring som beskriver kandidaten og den enkelte medforfatters innsats i hvert enkeltarbeid.</ledd>
      <ledd id="/kapittel/i/ledd/63">Ved bruk av publiserte arbeider kan disse ordinært ikke godtas som del av et doktorgradsarbeid hvis de ved kandidatens opptakstidspunkt er eldre enn 5 år fra publiseringsdato.</ledd>
      <ledd id="/kapittel/i/ledd/64">Fakultetet bestemmer hvilke språk som kan benyttes i en avhandling.</ledd>
      <ledd id="/kapittel/i/ledd/65">§ 11. <i>Meldeplikt om arbeidsresultater som har potensial for næringsmessig utnyttelse</i></ledd>
      <ledd id="/kapittel/i/ledd/66">Ph.d.-kandidater som er tilsatt ved Universitetet i Oslo har meldeplikt om arbeidsresultater med næringsmessig potensial som gjøres i arbeidsforholdet etter lov 17. april 1970 nr. 21 om arbeidstakeroppfinnelser, åndsverkloven 12. mai 1961 nr. 2 og kretsmønsterloven 15. juni 1990 nr. 27, samt andre arbeidsresultater som er omfattet av UiOs politikk for immaterielle rettigheter. I forbindelse med inngåelse av ansettelsesavtale skal det også inngås en egen avtale mellom Universitetet i Oslo og arbeidstaker om overtakelse av rettigheter til arbeidsresultater, som gir en nærmere regulering av arbeidstakers og arbeidsgivers plikter i tilknytning til utnyttelsen, inntektsfordeling, mv.</ledd>
      <ledd id="/kapittel/i/ledd/67">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom Universitetet i Oslo, ph.d.-kandidaten og den eksterne arbeidsgiver.</ledd>
      <ledd id="/kapittel/i/ledd/68">For ph.d.-kandidater uten arbeidsgiver, skal tilsvarende meldeplikt nedfelles i opptaksavtalen mellom Universitetet i Oslo og ph.d.-kandidaten.</ledd>
      <ledd id="/kapittel/i/ledd/69">§ 12. <i>Innlevering</i></ledd>
      <ledd id="/kapittel/i/ledd/70">Søknad om å få avhandlingen bedømt rettes til fakultetet. Søknaden kan først leveres når opplæringsdelen er godkjent.</ledd>
      <ledd id="/kapittel/i/ledd/71">Fakultetet selv fastsetter i programbeskrivelsen hvilken dokumentasjon som skal følge søknaden.</ledd>
      <ledd id="/kapittel/i/ledd/72">Fakultetet selv behandler søknad om å få avhandlingen bedømt. Søknad som ikke fyller kravene skal avvises.
<br/></ledd>
      <ledd id="/kapittel/i/ledd/73">§ 14.4. <i>Retting av formelle feil i avhandlingen</i></ledd>
      <ledd id="/kapittel/i/ledd/74">Et innlevert arbeid kan ikke trekkes tilbake før det er endelig avgjort om det er verdig til å forsvares for doktorgraden.</ledd>
      <ledd id="/kapittel/i/ledd/75">Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil som ønskes rettet. Fakultetet fastsetter frist for søknad om retting av formelle feil.</ledd>
      <ledd id="/kapittel/i/ledd/76">§ 15. <i>Fakultetets behandling av bedømmelseskomiteens innstilling</i></ledd>
      <ledd id="/kapittel/i/ledd/77">Fakultetet selv fatter, på grunnlag av bedømmelseskomiteens innstilling, vedtak om hvorvidt en doktorgradsavhandling er verdig til å forsvares.</ledd>
      <ledd id="/kapittel/i/ledd/78">Dersom fakultetet selv finner at det foreligger begrunnet tvil om komiteens innstilling eller dersom komiteen avgir delt innstilling, kan fakultetet selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen.</ledd>
      <ledd id="/kapittel/i/ledd/79">Eventuelle tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.
<br/></ledd>
      <ledd id="/kapittel/i/ledd/80">§ 17.1. <i>Fakultetets krav til den trykte avhandlingen</i></ledd>
      <ledd id="/kapittel/i/ledd/81">Når avhandlingen er funnet verdig til å forsvares, skal ph.d.-kandidaten levere avhandlingen til fakultetet i standardisert format og i henhold til fakultetets bestemmelser.</ledd>
      <ledd id="/kapittel/i/ledd/82">Doktorgradsavhandlingen skal trykkes etter fakultetets mal og i henhold til øvrige bestemmelser om publisering av doktorgradsavhandlinger.</ledd>
      <ledd id="/kapittel/i/ledd/83">Fakultetet selv kan fastsette krav om levering av sammendrag av avhandlingen.
<br/></ledd>
      <ledd id="/kapittel/i/ledd/84">§ 18.1. <i>Prøveforelesning</i></ledd>
      <ledd id="/kapittel/i/ledd/85">Etter at fakultetet har funnet avhandlingen verdig til å forsvares, skal ph.d.-kandidaten prøveforelese. Prøveforelesningen er en selvstendig del av doktorgradsprøven. Hensikten er å prøve kandidatens evne til å tilegne seg kunnskaper utover avhandlingens tema, og evnen til å formidle disse i en forelesningssituasjon.</ledd>
      <ledd id="/kapittel/i/ledd/86">Tittel for prøveforelesning fastsettes av bedømmelseskomiteen og kunngjøres for ph.d.-kandidaten 10 arbeidsdager før forelesningen.</ledd>
      <ledd id="/kapittel/i/ledd/87">Prøveforelesningen avholdes som hovedregel ved Universitetet i Oslo, og skjer på avhandlingsspråket med mindre bedømmelseskomiteen godkjenner et annet språk.</ledd>
      <ledd id="/kapittel/i/ledd/88">Prøveforelesningen skal vurderes av bedømmelseskomiteen. Komiteen meddeler fakultetet om prøveforelesningen er bestått eller ikke bestått. Innstillingen skal begrunnes dersom prøveforelesningen anbefales ikke bestått.</ledd>
      <ledd id="/kapittel/i/ledd/89">Prøveforelesningen skal være bestått før disputas kan avholdes.
<br/></ledd>
      <ledd id="/kapittel/i/ledd/90">§ 18.2. <i>Offentlig forsvar av avhandlingen (disputas)</i></ledd>
      <ledd id="/kapittel/i/ledd/91">Disputas skal normalt finne sted innen to måneder etter at fakultetet har funnet avhandlingen verdig til å forsvares.</ledd>
      <ledd id="/kapittel/i/ledd/92">Tid og sted for disputas skal kunngjøres minst 10 arbeidsdager før den avholdes.</ledd>
      <ledd id="/kapittel/i/ledd/93">Disputas skal avholdes ved Universitetet i Oslo. For fagmiljøer der det er særlig relevant kan fakultetet likevel avholde disputaser ved Oslo universitetssykehus, Akershus universitetssykehus, UNIS og Simula.</ledd>
      <ledd id="/kapittel/i/ledd/94">Den komiteen som opprinnelig har bedømt avhandlingen, bedømmer også disputasen.</ledd>
      <ledd id="/kapittel/i/ledd/95">Disputasen skjer på avhandlingsspråket med mindre fakultetet selv, etter forslag fra bedømmelseskomiteen, godkjenner et annet språk.</ledd>
      <ledd id="/kapittel/i/ledd/96">Det skal normalt være to ordinære opponenter. De to ordinære opponentene skal være medlemmer av bedømmelseskomiteen og oppnevnes av fakultetet selv.</ledd>
      <ledd id="/kapittel/i/ledd/97">Disputasen skal avvikles i tråd med rammer for disputaser ved UiO. Disputasen ledes av dekanen eller den denne bemyndiger. Ph.d.-kandidaten skal gis anledning til å forsvare avhandlingen. Øvrige tilstedeværende skal gis anledning til å kommentere <i>ex auditorio</i>.</ledd>
      <ledd id="/kapittel/i/ledd/98">Bedømmelseskomiteen avgir innstilling til fakultetet om disputasen bør godkjennes. Innstillingen skal begrunnes dersom disputasen anbefales ikke godkjent.</ledd>
      <ledd id="/kapittel/i/ledd/99">Disputasen skal være godkjent før diplom kan tildeles.</ledd>
      <ledd id="/kapittel/i/ledd/100">§ 21. <i>Vedlegg til diplom</i></ledd>
      <ledd id="/kapittel/i/ledd/101">Fakultetet selv skal utstede vedlegg til doktorgradsdiplomet i standardisert format. Vedlegget skal følge UiOs retningslinjer for vitnemålsutforming så langt de passer.</ledd>
      <ledd id="/kapittel/i/ledd/102">§ 22. <i>Klage</i></ledd>
      <ledd id="/kapittel/i/ledd/103">(1) Klage på søknad om opptak og søknad om godkjenning av elementer i opplæringsdelen kan påklages etter reglene i forvaltningsloven § 28 flg.</ledd>
      <ledd id="/kapittel/i/ledd/104">(2) Klage på tvungen avslutning kan påklages etter reglene i universitets- og høyskoleloven § 4-13.</ledd>
      <ledd id="/kapittel/i/ledd/105">(3) Eksamener i opplæringsdelen kan påklages etter reglene i universitets- og høyskoleloven § 5-3 om klage over karakterfastsetting og § 5-2 om klage over formelle feil ved eksamen.</ledd>
      <ledd id="/kapittel/i/ledd/106">(4) Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningsloven § 28 flg.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2016-02-09-147/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Endringene trer i kraft straks.</ledd>
    </kapittel>
  </tekst>
</dokument>
