<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2016-06-17-68" type="lt" url="https://lovdata.no/lovtidend/lov/2016-06-17-68">
  <metadata>
    <type>lt</type>
    <base>LT</base>
    <id>LT/lt/2016-06-17-68</id>
    <dato>17.06.2016 nr. 68</dato>
    <dato type="iso">2016-06-17</dato>
    <publisert>I 2016 hefte 8 s 1257.</publisert>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Kunnskapsdepartementet</departement>
    <endrer type="ref">https://lovdata.no/lov/2003-06-20-56</endrer>
    <rettet/>
    <journalnummer>2016-0552</journalnummer>
  </metadata>
  <tekst>
    <korttittel>Endringslov til fagskoleloven</korttittel>
    <korttittel>1 Lov nr. 68 om endr. i fagskoleloven (om studentrettigheter m.m.)</korttittel>
    <tittel>Lov om endringer i fagskoleloven (om studentrettigheter m.m.)</tittel>
    <redaksjonell_note>Prop.95 L (2015-2016), Innst.363 L (2015-2016), Lovvedtak 95 (2015-2016). Stortingets første og andre gangs behandling hhv. 9. og 13. juni 2016. Fremmet av Kunnskapsdepartementet.
<br/></redaksjonell_note>
    <redaksjonell_note>Endringer i følgende lov:
<fotnote id="/fotnote/lov">Lov 20. juni 2003 nr. 56 om fagskoleutdanning (fagskoleloven).</fotnote></redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/lov/2016-06-17-68/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 20. juni 2003 nr. 56 om fagskoleutdanning gjøres følgende endringer:
<br/></ledd>
      <ledd id="/kapittel/i/ledd/2">Ny § 1 b skal lyde:</ledd>
      <avsnitt id="/kapittel/i/ledd/2/avsnitt/1">§ 1 b. <i>Forvaltningsloven</i></avsnitt>
      <ledd id="/kapittel/i/ledd/3">Bestemmelsene i forvaltningsloven om habilitet i §§ 6 til 10 og om taushetsplikt i §§ 13 til 13 e gjelder ved behandling av saker etter loven her.</ledd>
      <ledd id="/kapittel/i/ledd/4">Dersom ikke noe annet er bestemt, gjelder forvaltningsloven kapittel III til VI og VIII for avgjørelser om opptak, avsluttende vurdering, annullering av eksamen, bortvisning, utestenging, skikkethetsvurdering, innpassing og fritak etter loven her. Avgjørelser om innpassing og fritak kan påklages etter reglene i § 13.</ledd>
      <ledd id="/kapittel/i/ledd/5">Godkjenningsvedtak foretatt av NOKUT overfor tilbydere av fagskoleutdanning kan i forskrift unntas fra bestemmelsene om klage i forvaltningsloven kapittel VI.
<br/></ledd>
      <ledd id="/kapittel/i/ledd/6">§ 3 skal lyde:</ledd>
      <avsnitt id="/kapittel/i/ledd/6/avsnitt/1">§ 3. <i>Organisasjon og ledelse</i></avsnitt>
      <ledd id="/kapittel/i/ledd/7">Fagskoler skal ha et styre med minst fem medlemmer som øverste ansvarlige styringsorgan.</ledd>
      <ledd id="/kapittel/i/ledd/8">Styret er ansvarlig for at studentene får den utdanningen som er forutsatt som grunnlag for godkjenningen, at alle vilkår for eventuelle offentlige tilskudd overholdes, og at virksomheten for øvrig drives i samsvar med gjeldende lover og regler. Styret er ansvarlig for at opplysninger som blir gitt NOKUT og utdanningssøkende, er korrekte og fullstendige.</ledd>
      <ledd id="/kapittel/i/ledd/9">Styret kan delegere sin avgjørelsesmyndighet til andre ved fagskolen dersom ikke noe annet er fastsatt.</ledd>
      <ledd id="/kapittel/i/ledd/10">Studenter og ansatte skal ha representanter med møte-, tale- og forslagsrett i alle tilfeller der styret behandler saker av betydning for gjennomføringen av godkjent fagskoleutdanning. Studentrepresentantene og ansatterepresentantene velges av og blant studentene og de ansatte.</ledd>
      <ledd id="/kapittel/i/ledd/11">Tilbyder skal ha en administrativ og faglig ledelse som skal stå for den daglige driften av utdanningen innenfor de retningslinjer og pålegg styret har gitt. Den administrative og faglige ledelse ansettes av styret.</ledd>
      <ledd id="/kapittel/i/ledd/12">Tilbydere av godkjent fagskoleutdanning skal være registrert i Enhetsregisteret.</ledd>
      <ledd id="/kapittel/i/ledd/13">Departementet kan gi forskrift om organisering, styring og ledelse av fagskoleutdanning, herunder bestemmelser om representasjon i styrende organer.</ledd>
      <ledd id="/kapittel/i/ledd/14">Departementet kan vedta at det kan gjøres unntak fra loven og forskriftene til loven i forbindelse med tidsavgrensede organisatoriske forsøk.
<br/></ledd>
      <ledd id="/kapittel/i/ledd/15">§ 4 Ny overskrift skal lyde:</ledd>
      <avsnitt id="/kapittel/i/ledd/15/avsnitt/1">§ 4. <i>Tilbyders plikter</i>
<br/></avsnitt>
      <ledd id="/kapittel/i/ledd/16">§ 4 annet ledd skal lyde:</ledd>
      <ledd id="/kapittel/i/ledd/17">Tilbyder skal gi forskrift om opptak som inneholder krav til formell utdanning og realkompetanse.
<br/></ledd>
      <ledd id="/kapittel/i/ledd/18">§ 5 Ny overskrift skal lyde:</ledd>
      <avsnitt id="/kapittel/i/ledd/18/avsnitt/1">§ 5. <i>Innholdet i utdanningen og vitnemål</i>
<br/></avsnitt>
      <ledd id="/kapittel/i/ledd/19">§ 5 annet ledd skal lyde:</ledd>
      <ledd id="/kapittel/i/ledd/20">Fagskolen utferdiger vitnemål om fullført fagskoleutdanning. NOKUT kan gi forskrift om krav til vitnemålets innhold. En student som ikke har fullført fagskoleutdanningen, kan be om karakterutskrift som viser beståtte eksamener og prøver og andre vurderinger studenten har fått.
<br/></ledd>
      <ledd id="/kapittel/i/ledd/21">§ 6 skal lyde:</ledd>
      <avsnitt id="/kapittel/i/ledd/21/avsnitt/1">§ 6. <i>Avsluttende vurdering, eksamen og sensur</i></avsnitt>
      <ledd id="/kapittel/i/ledd/22">Styret skal sørge for at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte. Vurderingen skal sikre det faglige nivået ved vedkommende utdanning. Det skal være ekstern evaluering av vurderingen eller vurderingsordningene.</ledd>
      <ledd id="/kapittel/i/ledd/23">Styret oppnevner sensor ved eksamen, prøve, bedømmelse av oppgave eller annet arbeid når resultatet inngår på vitnemålet eller innregnes i karakter for utdanningen.</ledd>
      <ledd id="/kapittel/i/ledd/24">Sensuren skal foreligge innen tre uker hvis ikke særlige grunner gjør det nødvendig å bruke mer tid. Styret selv kan gjøre unntak for enkelteksamener og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker.</ledd>
      <ledd id="/kapittel/i/ledd/25">Ved ny sensur etter §§ 7 og 8 benyttes én eller flere sensorer som oppnevnes av styret. Minst én sensor skal være ekstern. Endring kan gjøres både til gunst og ugunst for klager. Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av eksamenen, holdes ny muntlig prøve til fastsetting av endelig karakter.</ledd>
      <ledd id="/kapittel/i/ledd/26">Styret selv gir forskrift om avleggelse av og gjennomføring av eksamener, prøver og annet arbeid. Dette omfatter vilkår for å gå opp til eksamen eller prøve på nytt, vilkår for adgang til ny praksisperiode, bestemmelser om oppmelding og vilkår for oppmelding. Styret kan gi forskrift om forhold som er særegne for den enkelte eksamen.
<br/></ledd>
      <ledd id="/kapittel/i/ledd/27">§ 7 skal lyde:</ledd>
      <avsnitt id="/kapittel/i/ledd/27/avsnitt/1">§ 7. <i>Klage over formelle feil ved eksamen</i></avsnitt>
      <ledd id="/kapittel/i/ledd/28">En student som har vært oppe til eksamen, prøve eller annet arbeid som bedømmes med karakter, kan klage over formelle feil innen tre uker etter at studenten er eller burde være kjent med forholdet som begrunner klagen. Slik klage skal rettes til fagskolen.</ledd>
      <ledd id="/kapittel/i/ledd/29">Sensurvedtaket skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur av innleverte arbeider. I motsatt fall holdes ny eksamen, prøve eller lignende med nye sensorer. Karakterfastsetting ved ny sensur etter paragrafen her kan påklages etter reglene i § 8.</ledd>
      <ledd id="/kapittel/i/ledd/30">Er krav om begrunnelse for eller klage over karakterfastsettingen fremsatt, løper klagefristen etter første ledd fra studenten har fått begrunnelsen eller endelig avgjørelse av klagen foreligger.</ledd>
      <ledd id="/kapittel/i/ledd/31">Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</ledd>
      <ledd id="/kapittel/i/ledd/32">Styret er klageinstans for institusjonens vedtak etter paragrafen her.
<br/></ledd>
      <ledd id="/kapittel/i/ledd/33">§ 8 skal lyde:</ledd>
      <avsnitt id="/kapittel/i/ledd/33/avsnitt/1">§ 8. <i>Rett til begrunnelse. Klage over karakterfastsetting</i></avsnitt>
      <ledd id="/kapittel/i/ledd/34">Studenten har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</ledd>
      <ledd id="/kapittel/i/ledd/35">Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</ledd>
      <ledd id="/kapittel/i/ledd/36">Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</ledd>
      <ledd id="/kapittel/i/ledd/37">En student kan klage skriftlig over karakteren innen tre uker etter at eksamensresultatet er kunngjort. Ny sensur skal da foretas. Ved ny sensur skal sensorene ikke få opprinnelig karakter, sensors begrunnelse for denne eller studentens begrunnelse for klagen. Er det fremsatt krav om begrunnelse eller klage over formelle feil, løper klagefristen etter denne paragrafen fra studenten har fått begrunnelsen eller endelig avgjørelse av klagen foreligger. Ved bruk av løpende vurdering kan institusjonen bestemme om studenten skal fremsette klage etter vurdering av separat prøve, oppgave eller annet arbeid som bedømmes med karakter, eller om klage skal fremsettes når resultatet fra fag, emne eller emnegruppe er kunngjort.</ledd>
      <ledd id="/kapittel/i/ledd/38">Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</ledd>
      <ledd id="/kapittel/i/ledd/39">Karakterfastsetting ved ny sensur etter paragrafen her kan ikke påklages.
<br/></ledd>
      <ledd id="/kapittel/i/ledd/40">Nåværende § 8 blir ny § 15.
<br/></ledd>
      <ledd id="/kapittel/i/ledd/41">§ 9 skal lyde:</ledd>
      <avsnitt id="/kapittel/i/ledd/41/avsnitt/1">§ 9. <i>Annullering av eksamen m.m.</i></avsnitt>
      <ledd id="/kapittel/i/ledd/42">Styret kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falsk vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Styret kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</ledd>
      <ledd id="/kapittel/i/ledd/43">Styret kan annullere fritak for eller innpassing av utdanning og kompetanse som en student har fått ved å benytte et falsk vitnemål, andre falske dokumenter eller annen form for uredelig opptreden.</ledd>
      <ledd id="/kapittel/i/ledd/44">Vedtak om annullering etter første og annet ledd kan påklages av studenten til nasjonalt klageorgan for fagskoleutdanning.</ledd>
      <ledd id="/kapittel/i/ledd/45">Adgangen til annullering foreldes ikke.</ledd>
      <ledd id="/kapittel/i/ledd/46">Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.
<br/></ledd>
      <ledd id="/kapittel/i/ledd/47">Nåværende § 9 blir ny § 16.
<br/></ledd>
      <ledd id="/kapittel/i/ledd/48">§ 10 skal lyde:</ledd>
      <avsnitt id="/kapittel/i/ledd/48/avsnitt/1">§ 10. <i>Utestenging og bortvisning</i></avsnitt>
      <ledd id="/kapittel/i/ledd/49">En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid, eller for virksomheten ved fagskolen ellers, kan etter vedtak av styret bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan styret vedta å utestenge studenten fra utdanningen i inntil ett år.</ledd>
      <ledd id="/kapittel/i/ledd/50">Styret kan vedta at en student som har skapt fare for liv eller helse for, eller har opptrådt grovt usømmelig overfor, noen som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</ledd>
      <ledd id="/kapittel/i/ledd/51">Styret kan vedta at en student som har benyttet et falsk vitnemål, andre falske dokumenter eller annen form for uredelig opptreden som nevnt i § 9 første og annet ledd, eller som har fusket eller forsøkt å fuske som nevnt i § 9 første ledd tredje punktum, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</ledd>
      <ledd id="/kapittel/i/ledd/52">Et vedtak om å bortvise eller utestenge en student kan bare treffes med minst to tredels flertall i styret. En student har rett til å uttale seg før det treffes vedtak i en sak om bortvisning og utestenging. Vedtaket kan påklages til nasjonalt klageorgan for fagskoleutdanning.
<br/></ledd>
      <ledd id="/kapittel/i/ledd/53">Nåværende § 10 blir ny § 17.
<br/></ledd>
      <ledd id="/kapittel/i/ledd/54">§ 11 skal lyde:</ledd>
      <avsnitt id="/kapittel/i/ledd/54/avsnitt/1">§ 11. <i>Vurdering av skikkethet</i></avsnitt>
      <ledd id="/kapittel/i/ledd/55">Departementet gir forskrift om at fagskolen skal vurdere om den enkelte student i bestemte utdanninger er skikket for yrket. Vurderingen skal skje gjennom hele utdanningen.</ledd>
      <ledd id="/kapittel/i/ledd/56">Vitnemål for fullført utdanning forutsetter at studenten er vurdert som skikket for yrket.</ledd>
      <ledd id="/kapittel/i/ledd/57">Styret kan vedta at en student ikke er skikket for yrket. Blir det fattet slikt vedtak, kan studenten utestenges fra utdanningen.</ledd>
      <ledd id="/kapittel/i/ledd/58">Et vedtak om at en student ikke er skikket for et yrke og et vedtak om å utestenge en student fra fagskoleutdanning som følge av at studenten ikke er skikket for yrket, kan bare treffes med minst to tredels flertall i styret. En student har rett til å uttale seg før det treffes vedtak i en sak om skikkethet eller utestenging. Vedtaket kan påklages til nasjonalt klageorgan for fagskoleutdanning.</ledd>
      <ledd id="/kapittel/i/ledd/59">Departementet kan gi forskrift om vurderingskriterier, saksbehandling og klage ved vurdering av skikkethet.
<br/></ledd>
      <ledd id="/kapittel/i/ledd/60">Nåværende § 11 blir ny § 18.
<br/></ledd>
      <ledd id="/kapittel/i/ledd/61">Ny § 12 skal lyde:</ledd>
      <avsnitt id="/kapittel/i/ledd/61/avsnitt/1">§ 12. <i>Krav til politiattest</i></avsnitt>
      <ledd id="/kapittel/i/ledd/62">Ved opptak til eller underveis i utdanninger der studenter kan komme i kontakt med mindreårige som del av klinisk undervisning eller praksisopplæring, kan det kreves at studentene legger frem politiattest som omtalt i politiregisterloven § 39 første ledd.</ledd>
      <ledd id="/kapittel/i/ledd/63">Hvis det er gitt særlige regler om politiattest for bestemte typer yrkesutøving, gjelder disse tilsvarende for studenter som deltar i praksisopplæring eller klinisk undervisning.</ledd>
      <ledd id="/kapittel/i/ledd/64">En student som er dømt for forhold som innebærer at studenten må anses som uskikket til å delta i arbeid med bestemte grupper mennesker, kan utestenges fra praksisopplæring eller klinisk undervisning. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</ledd>
      <ledd id="/kapittel/i/ledd/65">Den som er siktet eller tiltalt for straffbart forhold som omtalt i politiregisterloven § 39 første ledd, eller i regler om krav til politiattester som nevnt i annet ledd, kan utestenges fra praksisopplæring eller klinisk undervisning til rettskraftig dom foreligger eller saken er henlagt. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</ledd>
      <ledd id="/kapittel/i/ledd/66">Styret avgjør, etter uttalelse fra fagskolen, om studenten skal nektes retten til å delta i klinisk undervisning eller praksisopplæring.</ledd>
      <ledd id="/kapittel/i/ledd/67">Vedtak om utestenging etter denne bestemmelsen kan påklages til det nasjonale klageorganet for fagskoleutdanning.</ledd>
      <ledd id="/kapittel/i/ledd/68">Departementet kan gi forskrift om saksbehandling ved utestenging på grunn av straffbare forhold.
<br/></ledd>
      <ledd id="/kapittel/i/ledd/69">Ny § 13 skal lyde:</ledd>
      <avsnitt id="/kapittel/i/ledd/69/avsnitt/1">§ 13. <i>Klageordning og klageorganer</i></avsnitt>
      <ledd id="/kapittel/i/ledd/70">Fagskoler skal opprette en lokal klagenemnd som skal behandle klager over enkeltvedtak. Styret kan bestemme at klagenemnda også skal behandle andre klagesaker for studentene og saker etter §§ 7, 9, 10, 11 og 12. Saker etter disse paragrafene kan ikke behandles av andre organer ved fagskolen.</ledd>
      <ledd id="/kapittel/i/ledd/71">Den lokale klagenemnda skal ha fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter.</ledd>
      <ledd id="/kapittel/i/ledd/72">Klagenemnda er vedtaksfør når lederen eller varamedlemmet for lederen og to andre medlemmer er til stede.</ledd>
      <ledd id="/kapittel/i/ledd/73">Den lokale klagenemndas vedtak i saker om fagskolens enkeltvedtak kan ikke påklages.</ledd>
      <ledd id="/kapittel/i/ledd/74">Departementet gir forskrift om et nasjonalt klageorgan for fagskoleutdanning som skal behandle klager på enkeltvedtak for bestemte områder.</ledd>
      <ledd id="/kapittel/i/ledd/75">Departementet kan gi forskrift om saksbehandlingen i klagesaker.
<br/></ledd>
      <ledd id="/kapittel/i/ledd/76">Ny § 14 skal lyde:</ledd>
      <avsnitt id="/kapittel/i/ledd/76/avsnitt/1">§ 14. <i>Godkjenning av utenlandsk fagskoleutdanning</i></avsnitt>
      <ledd id="/kapittel/i/ledd/77">NOKUT avgjør etter søknad fra enkeltpersoner om utdanning fra utenlandsk fagskole eller annen yrkesrettet utdanning fra utlandet på tilsvarende nivå, skal gis generell godkjenning, slik at utdanningen i nivå og omfang godkjennes som sidestilt med godkjent fagskoleutdanning. Departementet kan gi forskrift om saksbehandling og klageadgang etter denne bestemmelsen.
<br/></ledd>
      <ledd id="/kapittel/i/ledd/78">Ny § 17 skal lyde:</ledd>
      <avsnitt id="/kapittel/i/ledd/78/avsnitt/1">§ 17. <i>Beskyttelse av betegnelsene fagskoleutdanning og fagskole</i></avsnitt>
      <ledd id="/kapittel/i/ledd/79">Betegnelsene fagskoleutdanning og fagskole kan bare benyttes om utdanninger og tilbydere som har godkjenning etter § 2. Bare den som har godkjenning fra NOKUT etter § 2, kan benytte seg av markedsføring hvor det blir gitt inntrykk av å ha slik godkjenning.</ledd>
      <ledd id="/kapittel/i/ledd/80">Departementet kan gi forskrift eller fatte enkeltvedtak om forbud mot bruk av betegnelse eller navn som uriktig gir inntrykk av å ha slik godkjenning, eller som er egnet til å forveksles med en betegnelse nevnt i første ledd.</ledd>
      <ledd id="/kapittel/i/ledd/81">Departementet kan etter søknad gi dispensasjon for etablerte sammensatte betegnelser som ikke er egnet til å forveksles med betegnelsene nevnt i første ledd.</ledd>
      <ledd id="/kapittel/i/ledd/82">Den som forsettlig eller uaktsomt benytter seg av betegnelsene fagskoleutdanning eller fagskole i strid med første eller annet ledd, kan ilegges overtredelsesgebyr av departementet.</ledd>
      <ledd id="/kapittel/i/ledd/83">Foretak som bruker betegnelsene fagskoleutdanning eller fagskole i strid med første eller annet ledd, kan ilegges overtredelsesgebyr. Dette gjelder selv om ingen enkeltperson har utvist forsett eller uaktsomhet.</ledd>
      <ledd id="/kapittel/i/ledd/84">Departementet kan gi forskrift om utstedelse, størrelse, forfall, klage, overprøving og lemping av overtredelsesgebyret. Endelig vedtak om overtredelsesgebyr er tvangsgrunnlag for utlegg.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2016-06-17-68/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</ledd>
    </kapittel>
  </tekst>
</dokument>
