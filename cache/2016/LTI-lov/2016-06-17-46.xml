<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2016-06-17-46" type="lt" url="https://lovdata.no/lovtidend/lov/2016-06-17-46">
  <metadata>
    <type>lt</type>
    <base>LT</base>
    <id>LT/lt/2016-06-17-46</id>
    <dato>17.06.2016 nr. 46</dato>
    <dato type="iso">2016-06-17</dato>
    <publisert>I 2016 hefte 8 s 1223.</publisert>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Helse- og omsorgsdepartementet</departement>
    <endrer type="ref">https://lovdata.no/lov/2002-06-07-19</endrer>
    <rettet/>
    <journalnummer>2016-0495</journalnummer>
  </metadata>
  <tekst>
    <korttittel>Lov om endring av juridisk kjønn</korttittel>
    <korttittel>1 Lov nr. 46 om endring av juridisk kjønn</korttittel>
    <tittel>Lov om endring av juridisk kjønn</tittel>
    <redaksjonell_note>Prop.74 L (2015-2016), Innst.315 L (2015-2016), Lovvedtak 71 (2015-2016). Stortingets første og andre gangs behandling hhv. 30. mai og 6. juni 2016. Fremmet av Helse- og omsorgsdepartementet.
<br/></redaksjonell_note>
    <redaksjonell_note>Endringer i følgende lov:
<fotnote id="/fotnote/lov">Lov 7. juni 2002 nr. 19 om personnavn (navneloven).</fotnote></redaksjonell_note>
    <paragraf id="/paragraf/1" url="https://lovdata.no/lovtidend/lov/2016-06-17-46/p1">
      <pverdi>§ 1.</pverdi>
      <ptittel>Definisjon</ptittel>
      <ledd id="/paragraf/1/ledd/1">Med juridisk kjønn menes det kjønnet en person er registrert med i folkeregisteret.</ledd>
    </paragraf>
    <paragraf id="/paragraf/2" url="https://lovdata.no/lovtidend/lov/2016-06-17-46/p2">
      <pverdi>§ 2.</pverdi>
      <ptittel>Rett til å endre juridisk kjønn</ptittel>
      <ledd id="/paragraf/2/ledd/1">Personer som er bosatt i Norge og som opplever å tilhøre det andre kjønnet enn det vedkommende er registrert med i folkeregisteret, har rett til å få endret sitt juridiske kjønn. Departementet kan gi forskrift om at loven skal gjelde for norske statsborgere bosatt i utlandet.</ledd>
    </paragraf>
    <paragraf id="/paragraf/3" url="https://lovdata.no/lovtidend/lov/2016-06-17-46/p3">
      <pverdi>§ 3.</pverdi>
      <ptittel>Endring av juridisk kjønn for personer som er satt under vergemål</ptittel>
      <ledd id="/paragraf/3/ledd/1">En person som er satt under vergemål etter vergemålsloven, søker selv om endring av juridisk kjønn.</ledd>
    </paragraf>
    <paragraf id="/paragraf/4" url="https://lovdata.no/lovtidend/lov/2016-06-17-46/p4">
      <pverdi>§ 4.</pverdi>
      <ptittel>Endring av juridisk kjønn for barn</ptittel>
      <ledd id="/paragraf/4/ledd/1">Barn som har fylt 16 år kan selv søke om endring av juridisk kjønn.</ledd>
      <ledd id="/paragraf/4/ledd/2">Barn mellom 6 og 16 år må søke om endring av juridisk kjønn sammen med den eller de som har foreldreansvar for barnet. Dersom foreldre har felles foreldreansvar, men søknaden fremmes sammen med bare en av dem, kan det juridiske kjønnet likevel endres dersom dette er til barnets beste.</ledd>
      <ledd id="/paragraf/4/ledd/3">Søknad om endring av juridisk kjønn for barn under 6 år fremmes av den eller de som har foreldreansvar for barnet. Barn som er i stand til å danne seg egne synspunkter om det saken gjelder, skal informeres og gis mulighet til å uttale seg før søknaden fremmes. Det er et vilkår for endring at barnet har en medfødt usikker somatisk kjønnsutvikling. Søker må legge frem dokumentasjon på tilstanden fra helsepersonell.</ledd>
    </paragraf>
    <paragraf id="/paragraf/5" url="https://lovdata.no/lovtidend/lov/2016-06-17-46/p5">
      <pverdi>§ 5.</pverdi>
      <ptittel>Behandlingen av søknader om å endre juridisk kjønn</ptittel>
      <ledd id="/paragraf/5/ledd/1">Søknader om å endre juridisk kjønn behandles av skattekontoret (folkeregistermyndigheten). Skattekontorets vedtak i sak om endring av juridisk kjønn kan påklages til Fylkesmannen i Oslo og Akershus.</ledd>
      <ledd id="/paragraf/5/ledd/2">Søknader fra barn mellom 6 og 16 år som etter § 4 andre ledd andre punktum fremmes sammen med bare en av dem som har foreldreansvar, behandles av Fylkesmannen i Oslo og Akershus. Fylkesmannens vedtak kan påklages til Nasjonalt klageorgan for helsetjenesten.</ledd>
    </paragraf>
    <paragraf id="/paragraf/6" url="https://lovdata.no/lovtidend/lov/2016-06-17-46/p6">
      <pverdi>§ 6.</pverdi>
      <ptittel>Rettslige konsekvenser av å endre juridisk kjønn</ptittel>
      <ledd id="/paragraf/6/ledd/1">Det juridiske kjønnet skal legges til grunn ved anvendelsen av andre lover og forskrifter. Fødselskjønnet skal likevel legges til grunn dersom det er nødvendig for å etablere foreldreskap og foreldreansvar etter barneloven. En person som endrer sitt juridiske kjønn, beholder rettigheter og plikter som følge av farskap, morskap eller medmorskap.</ledd>
      <ledd id="/paragraf/6/ledd/2">Regler som gjelder om eller for en kvinne som føder barn, gjelder på samme måte for en person som føder barn etter å ha endret juridisk kjønn.</ledd>
    </paragraf>
    <paragraf id="/paragraf/7" url="https://lovdata.no/lovtidend/lov/2016-06-17-46/p7">
      <pverdi>§ 7.</pverdi>
      <ptittel>Forskrifter</ptittel>
      <ledd id="/paragraf/7/ledd/1">Departementet kan gi forskrift om utfylling og gjennomføring av bestemmelsene i loven.</ledd>
    </paragraf>
    <paragraf id="/paragraf/8" url="https://lovdata.no/lovtidend/lov/2016-06-17-46/p8">
      <pverdi>§ 8.</pverdi>
      <ptittel>Ikrafttredelse</ptittel>
      <ledd id="/paragraf/8/ledd/1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</ledd>
    </paragraf>
    <paragraf id="/paragraf/9" url="https://lovdata.no/lovtidend/lov/2016-06-17-46/p9">
      <pverdi>§ 9.</pverdi>
      <ptittel>Endringer i andre lover</ptittel>
      <ledd id="/paragraf/9/ledd/1">Fra det tidspunktet loven trer i kraft, gjøres følgende endringer i lov 7. juni 2002 nr. 19 om personnavn:
<br/></ledd>
      <ledd id="/paragraf/9/ledd/2">§ 10 andre ledd første punktum skal lyde:</ledd>
      <ledd id="/paragraf/9/ledd/3">Personer over 16 år kan ikke ta, endre eller sløyfe fornavn eller etternavn mer enn en gang hvert tiende år.
<br/></ledd>
      <ledd id="/paragraf/9/ledd/4">§ 12 skal lyde:</ledd>
      <avsnitt id="/paragraf/9/ledd/4/avsnitt/1">§ 12. <i>Melding om navn for barn</i></avsnitt>
      <ledd id="/paragraf/9/ledd/5">Melding om å ta, endre eller sløyfe navn for noen som ikke har fylt 16 år, skal fremsettes av den eller de som har foreldreansvaret, eller disse må ha samtykket i meldingen. Gjelder meldingen et barn over 12 år, må også barnet selv ha samtykket. Selv om det ikke foreligger samtykke etter første eller annet punktum, kan meldingen godtas dersom det foreligger særlig grunn.</ledd>
      <ledd id="/paragraf/9/ledd/6">Gjelder meldingen en person som har endret juridisk kjønn etter lov om endring av juridisk kjønn § 4 andre ledd andre punktum, er det tilstrekkelig med samtykke fra en av dem som har foreldreansvaret.</ledd>
    </paragraf>
  </tekst>
</dokument>
