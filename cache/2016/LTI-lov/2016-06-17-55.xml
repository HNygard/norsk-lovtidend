<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2016-06-17-55" type="lt" url="https://lovdata.no/lovtidend/lov/2016-06-17-55">
  <metadata>
    <type>lt</type>
    <base>LT</base>
    <id>LT/lt/2016-06-17-55</id>
    <dato>17.06.2016 nr. 55</dato>
    <dato type="iso">2016-06-17</dato>
    <publisert>I 2016 hefte 8 s 1236.</publisert>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Justis- og beredskapsdepartementet</departement>
    <endrer type="ref">https://lovdata.no/lov/1984-06-08-58</endrer>
    <endrer type="ref">https://lovdata.no/lov/2005-06-17-90</endrer>
    <rettet/>
    <journalnummer>2016-0545</journalnummer>
  </metadata>
  <tekst>
    <korttittel>Endringslov til konkursloven mv.</korttittel>
    <korttittel>1 Lov nr. 55 om endr. i konkursloven mv. (grenseoverskridende insolvensbehandling)</korttittel>
    <tittel>Lov om endringer i konkursloven mv. (grenseoverskridende insolvensbehandling)</tittel>
    <redaksjonell_note>Prop.88 L (2015-2016), Innst.334 L (2015-2016), Lovvedtak 88 (2015-2016). Stortingets første og andre gangs behandling hhv. 8. og 13. juni 2016. Fremmet av Justis- og beredskapsdepartementet.
<br/></redaksjonell_note>
    <redaksjonell_note>Endringer i følgende lover:</redaksjonell_note>
    <liste id="/ledd/1">2 Lov 17. juni 2005 nr. 90 om mekling og rettergang i sivile tvister (tvisteloven).</liste>
    <kapittel type="kapittel" id="/kapittel/i" url="https://lovdata.no/lovtidend/lov/2016-06-17-55/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 8. juni 1984 nr. 58 om gjeldsforhandling og konkurs gjøres følgende endringer:
<br/></ledd>
      <ledd id="/kapittel/i/ledd/2">§ 145 annet ledd nytt annet punktum skal lyde:</ledd>
      <ledd id="/kapittel/i/ledd/3">Dette gjelder selv om boets motpart har alminnelig verneting i utlandet.
<br/></ledd>
      <ledd id="/kapittel/i/ledd/4">§ 146 første ledd første og annet punktum skal lyde:</ledd>
      <ledd id="/kapittel/i/ledd/5">Har norske domstoler myndighet etter § 161 første ledd, og skyldnerens virksomhet er registrert i Foretaksregisteret, hører behandlingen under tingretten i den rettskrets hvor skyldneren har sine hovedinteresser. Er skyldnerens virksomhet ikke registrert i Foretaksregisteret, hører behandlingen under tingretten i den rettskrets hvor skyldneren har verneting etter tvisteloven § 4-4 og § 4-3 annet ledd.
<br/></ledd>
      <ledd id="/kapittel/i/ledd/6">Ny fjerde del skal lyde:</ledd>
      <avsnitt id="/kapittel/i/ledd/6/avsnitt/1">Fjerde del. Grenseoverskridende insolvensbehandling mv.</avsnitt>
      <avsnitt id="/kapittel/i/ledd/6/avsnitt/2">§ 161. <i>Tingrettens stedlige kompetanse i internasjonale forhold</i></avsnitt>
      <ledd id="/kapittel/i/ledd/7">Gjeldsforhandling eller konkurs som omfatter skyldnerens samlede formue, kan bare åpnes i Norge hvis skyldneren har sine hovedinteresser her. Med mindre noe annet godtgjøres, anses selskaper og andre upersonlige rettssubjekter for å ha sine hovedinteresser i den registrerte hjemstaten, eller i mangel av slik, den vedtektsbestemte hjemstaten.</ledd>
      <ledd id="/kapittel/i/ledd/8">Er skyldneren et norskregistrert utenlandsk foretak med hovedinteresser i en annen stat, og det der ikke er åpnet insolvensbehandling som nevnt i første ledd, kan tingretten i en rettskrets hvor skyldneren har forretningssted, åpne konkurs som omfatter foretakets formue i Norge (særkonkurs) dersom
<liste id="/kapittel/i/ledd/8/liste/a"><lverdi>a)</lverdi><avsnitt id="/kapittel/i/ledd/8/liste/a/avsnitt/1">lovgivningen i den staten hvor skyldneren har sine hovedinteresser, ikke tillater at det der åpnes insolvensbehandling som omfatter skyldnerens samlede formue, eller</avsnitt></liste>
<liste id="/kapittel/i/ledd/8/liste/b"><lverdi>b)</lverdi><avsnitt id="/kapittel/i/ledd/8/liste/b/avsnitt/1">det begjæres av en fordringshaver som har sin bopel, sitt sedvanlige oppholdssted eller sitt hjemsted i Norge, eller som har en fordring som utspringer av eller har forbindelse med skyldnerens forretningsvirksomhet i Norge.</avsnitt></liste></ledd>
      <ledd id="/kapittel/i/ledd/9">Er skyldneren et norskregistrert utenlandsk foretak med hovedinteresser i en annen stat, og det der er åpnet insolvensbehandling som nevnt i § 163 første ledd i foretaket, kan tingretten i en rettskrets hvor skyldneren har forretningssted, på begjæring av den utenlandske insolvensforvalteren eller en fordringshaver som nevnt i annet ledd bokstav b åpne konkurs som omfatter foretakets formue i Norge.</ledd>
      <ledd id="/kapittel/i/ledd/10">Har flere tingretter kompetanse etter annet eller tredje ledd, hører behandlingen under tingretten som først mottar begjæring om konkurs. § 146 annet ledd gjelder tilsvarende.</ledd>
      <avsnitt id="/kapittel/i/ledd/10/avsnitt/1">§ 162. <i>Hvilke rettsregler som kommer til anvendelse for norsk særkonkurs</i></avsnitt>
      <ledd id="/kapittel/i/ledd/11">For konkurs som nevnt i § 161 annet og tredje ledd gjelder norsk lov med de begrensninger som følger av loven her og av at behandlingen bare omfatter skyldnerens eiendeler i Norge.</ledd>
      <ledd id="/kapittel/i/ledd/12">For konkurs etter § 161 annet ledd gjelder §§ 60 til 63 tilsvarende så langt de passer. Konkurs etter § 161 tredje ledd kan åpnes uavhengig av skyldnerens insolvens. Eventuell begjæring om tvangsakkord under konkurs som nevnt i § 161 annet og tredje ledd må fremsettes av insolvensforvalteren for hovedinsolvensbehandlingen.</ledd>
      <avsnitt id="/kapittel/i/ledd/12/avsnitt/1">§ 163. <i>Hvilke utenlandske hovedinsolvensbehandlinger som har virkninger i Norge</i></avsnitt>
      <ledd id="/kapittel/i/ledd/13">Åpning av en utenlandsk insolvensbehandling som omfatter skyldnerens samlede formue, har slik virkning i Norge som angitt i §§ 164 til 166, dersom
<liste id="/kapittel/i/ledd/13/liste/a"><lverdi>a)</lverdi><avsnitt id="/kapittel/i/ledd/13/liste/a/avsnitt/1">den er åpnet der skyldneren har sine hovedinteresser,</avsnitt></liste>
<liste id="/kapittel/i/ledd/13/liste/b"><lverdi>b)</lverdi><avsnitt id="/kapittel/i/ledd/13/liste/b/avsnitt/1">den er kollektiv,</avsnitt></liste>
<liste id="/kapittel/i/ledd/13/liste/c"><lverdi>c)</lverdi><avsnitt id="/kapittel/i/ledd/13/liste/c/avsnitt/1">den medfører at skyldneren helt eller delvis mister rådigheten over sin formue,</avsnitt></liste>
<liste id="/kapittel/i/ledd/13/liste/d"><lverdi>d)</lverdi><avsnitt id="/kapittel/i/ledd/13/liste/d/avsnitt/1">det er utnevnt en person eller organ med oppgave å forvalte eller realisere skyldnerens aktiva eller å føre tilsyn med forvaltningen av skyldnerens aktiva og interesser (insolvensforvalter),</avsnitt></liste>
<liste id="/kapittel/i/ledd/13/liste/e"><lverdi>e)</lverdi><avsnitt id="/kapittel/i/ledd/13/liste/e/avsnitt/1">skyldneren er en juridisk person, og</avsnitt></liste>
<liste id="/kapittel/i/ledd/13/liste/f"><lverdi>f)</lverdi><avsnitt id="/kapittel/i/ledd/13/liste/f/avsnitt/1">insolvensbehandlingen er åpnet i en stat som etter sin nasjonale rett anerkjenner tilsvarende insolvensbehandling åpnet i Norge.</avsnitt></liste></ledd>
      <ledd id="/kapittel/i/ledd/14">Første ledd gjelder ikke for insolvensbehandling i kredittinstitusjoner, forsikringsforetak, pensjonsforetak, verdipapirforetak og andre foretak omfattet av direktiv 2001/24/EF, UCITS-fond og alternative investeringsfond når insolvensbehandlingen er åpnet i en stat som er omfattet av Europaparlamentets og Rådets forordning 2015/848. For insolvensbehandling som er åpnet i andre stater, gjelder første ledd ikke for insolvensbehandling i banker, andre kredittinstitusjoner, pensjonsforetak og forsikringsselskaper.</ledd>
      <ledd id="/kapittel/i/ledd/15">Departementet kan i forskrift gi regler om unntak for utenlandsk insolvensbehandling som nevnt i første ledd, herunder regler som utfyller, presiserer eller gjør unntak fra reglene i annet ledd.</ledd>
      <avsnitt id="/kapittel/i/ledd/15/avsnitt/1">§ 164. <i>Utenlandsk hovedinsolvensbehandlings virkninger for eiendeler i Norge</i></avsnitt>
      <ledd id="/kapittel/i/ledd/16">Utenlandsk insolvensbehandling som nevnt i § 163 første ledd har samme virkning for skyldnerens rett til å råde over sine eiendeler i Norge som insolvensbehandlingen har i den staten der den er åpnet. Det samme gjelder omfanget av det utenlandske boets beslagsrett overfor skyldneren. For øvrig kommer skyldnerens eiendeler i Norge i samme stilling ved slik insolvensbehandling som ved gjeldsforhandling eller konkurs som åpnes her, likevel slik at
<liste id="/kapittel/i/ledd/16/liste/a"><lverdi>a)</lverdi><avsnitt id="/kapittel/i/ledd/16/liste/a/avsnitt/1">frivillig rettsstiftelse i eiendeler i Norge står seg overfor insolvensbehandlingen dersom slik rettsvernsakt som sikrer rettsstiftelsen vern ved norsk gjeldsforhandling eller konkurs, er besørget senest dagen før kunngjøring i Norge, og erververen ikke kjente eller burde kjenne til den utenlandske insolvensbehandlingen,</avsnitt></liste>
<liste id="/kapittel/i/ledd/16/liste/b"><lverdi>b)</lverdi><avsnitt id="/kapittel/i/ledd/16/liste/b/avsnitt/1">fristdagen ved omstøtelse anses å være dagen åpningen av den utenlandske insolvensbehandlingen kunngjøres i Norge, og</avsnitt></liste>
<liste id="/kapittel/i/ledd/16/liste/c"><lverdi>c)</lverdi><avsnitt id="/kapittel/i/ledd/16/liste/c/avsnitt/1">rettsvernet panterett, tilbakeholdsrett og annen sikkerhetsrett i eiendeler som tilhører skyldneren, og som befinner seg i Norge ved åpningen av insolvensbehandlingen, ikke berøres, med mindre boet har rett til omstøtelse.</avsnitt></liste></ledd>
      <ledd id="/kapittel/i/ledd/17">Norsk rett avgjør også
<liste id="/kapittel/i/ledd/17/liste/a"><lverdi>a)</lverdi><avsnitt id="/kapittel/i/ledd/17/liste/a/avsnitt/1">om en frivillig rettsstiftelse har rettsvern overfor en utenlandsk insolvensbehandling som omhandlet i § 163 første ledd, dersom eiendelen befant seg i Norge på tidspunktet for rettsstiftelsen,</avsnitt></liste>
<liste id="/kapittel/i/ledd/17/liste/b"><lverdi>b)</lverdi><avsnitt id="/kapittel/i/ledd/17/liste/b/avsnitt/1">om en frivillig disposisjon kan omstøtes ved utenlandsk insolvensbehandling som omhandlet i § 163 første ledd, dersom eiendelen befant seg her på tidspunktet for disposisjonen,</avsnitt></liste>
<liste id="/kapittel/i/ledd/17/liste/c"><lverdi>c)</lverdi><avsnitt id="/kapittel/i/ledd/17/liste/c/avsnitt/1">om skyldnerens medkontrahent overfor det utenlandske boet har rett til å stanse, heve eller holde tilbake egen ytelse, dersom den aktuelle eiendelen befant seg her da beføyelsen ble påberopt. Det samme gjelder ved salgspant og rett som likestilles med salgspant.</avsnitt></liste></ledd>
      <ledd id="/kapittel/i/ledd/18">Første ledd er ikke til hinder for åpning av konkurs som omhandlet i § 161 tredje ledd, og gjelder med de begrensninger som følger av slik konkurs eller av konkurs som nevnt i § 161 annet ledd.</ledd>
      <avsnitt id="/kapittel/i/ledd/18/avsnitt/1">§ 165. <i>Utenlandsk insolvensbehandlings virkning for verserende tvistesaker</i></avsnitt>
      <ledd id="/kapittel/i/ledd/19">Utenlandsk insolvensbehandling som nevnt i § 163 har samme virkning for verserende tvistesaker i Norge som norsk insolvensbehandling.</ledd>
      <avsnitt id="/kapittel/i/ledd/19/avsnitt/1">§ 166. <i>Utenlandsk hovedinsolvensbehandlings virkning ved uberettiget oppfyllelse eller påbud til skyldneren</i></avsnitt>
      <ledd id="/kapittel/i/ledd/20">Ved oppgjør i Norge av en fordring som tilkommer utenlandsk bo som nevnt i § 163 første ledd, kan boet bare påberope at skyldneren er uberettiget til å ta imot oppfyllelse dersom vilkårene i § 100 annet ledd er oppfylt. Tilsvarende gjelder ved avgivelse av påbud som nevnt i § 100 annet ledd. § 100 tredje ledd gjelder tilsvarende.</ledd>
      <avsnitt id="/kapittel/i/ledd/20/avsnitt/1">§ 167. <i>Virkninger av og fullbyrdelse av utenlandske insolvensrettslige avgjørelser</i></avsnitt>
      <ledd id="/kapittel/i/ledd/21">Utenlandsk rettsavgjørelse som treffes i forbindelse med eller er nært knyttet til insolvensbehandling som nevnt i § 163 første ledd, og som ikke er i strid med §§ 164, 166 og 169, er bindende i Norge på samme måte som i åpningsstaten, og kan fullbyrdes her. Det samme gjelder utenlandsk rettsavgjørelse om rådighetsforbud som treffes etter at begjæring om åpning av insolvensbehandling som nevnt i § 163 første ledd er fremsatt, men før den er avgjort.</ledd>
      <avsnitt id="/kapittel/i/ledd/21/avsnitt/1">§ 168. <i>Utenlandsk særinsolvensbehandlings virkninger i Norge</i></avsnitt>
      <ledd id="/kapittel/i/ledd/22">Eiendeler som inngår i en utenlandsk insolvensbehandling som bare omfatter skyldnerens eiendeler i åpningsstaten, og som oppfyller vilkårene i § 163 første ledd bokstav b, c, d, e og f, omfattes ikke av gjeldsforhandling eller konkurs etter loven her.</ledd>
      <ledd id="/kapittel/i/ledd/23">Det kan ikke tas utlegg i eiendeler som omfattes av det utenlandske insolvensbeslaget, og som uberettiget er bragt til Norge etter boåpningen.</ledd>
      <ledd id="/kapittel/i/ledd/24">§ 164 første ledd tredje punktum bokstav b og annet ledd bokstav b gjelder tilsvarende for krav om omstøtelse fra det utenlandske boet, likevel slik at fristdagen ved omstøtelse anses å være dagen for åpningen av insolvensbehandlingen.</ledd>
      <ledd id="/kapittel/i/ledd/25">§ 167 gjelder tilsvarende så langt den passer.</ledd>
      <avsnitt id="/kapittel/i/ledd/25/avsnitt/1">§ 169. <i>Utenlandsk insolvensbehandlings virkninger for arbeidsforhold</i></avsnitt>
      <ledd id="/kapittel/i/ledd/26">Utenlandsk insolvensbehandlings virkninger for arbeidsforhold avgjøres av den stats lovgivning som gjelder for arbeidsforholdet.</ledd>
      <avsnitt id="/kapittel/i/ledd/26/avsnitt/1">§ 170. <i>Virkninger i strid med grunnleggende prinsipper i norsk rett (ordre public)</i></avsnitt>
      <ledd id="/kapittel/i/ledd/27">Utenlandsk insolvensbehandling og avgjørelse som nevnt i § 167 har bare virkning i Norge så langt det ikke leder til et resultat som er uforenlig med grunnleggende prinsipper i norsk rett.</ledd>
      <avsnitt id="/kapittel/i/ledd/27/avsnitt/1">§ 171. <i>Utenlandsk insolvensforvalters rettsstilling</i></avsnitt>
      <ledd id="/kapittel/i/ledd/28">En insolvensforvalter for utenlandsk insolvensbehandling som nevnt i § 163 første ledd har samme rettigheter og myndighet som tilsvarende gjeldsnemnd eller bostyrer etter norsk rett, såfremt dette ikke er i strid med § 164.</ledd>
      <ledd id="/kapittel/i/ledd/29">I forbindelse med beføyelser i Norge på vegne av det utenlandske boet kan utenlandsk insolvensforvalter avkreves en bekreftet kopi av oppnevnelsen eller en attest utstedt av oppnevningsorganet om oppnevnelsen. Er det tale om å gjøre gjeldende virkninger som nevnt i §§ 164 til 166, kan insolvensforvalteren avkreves en attest fra organet som har åpnet den utenlandske insolvensbehandlingen om at insolvensbehandlingen er av en slik art som nevnt i § 163 første ledd eller § 168. Det kan avkreves bekreftet oversettelse av slike dokumenter til norsk.</ledd>
      <avsnitt id="/kapittel/i/ledd/29/avsnitt/1">§ 172. <i>Kunngjøring og registrering av utenlandsk insolvensbehandling mv.</i></avsnitt>
      <ledd id="/kapittel/i/ledd/30">En insolvensforvalter for utenlandsk insolvensbehandling som omfatter skyldnerens samlede formue, kan kreve kunngjøring i Norge av at insolvensbehandling er åpnet. Departementet kan i forskrift gi nærmere bestemmelser om innholdet i og gjennomføringen av kunngjøringen og om sletting av elektronisk lagrede opplysninger.</ledd>
      <ledd id="/kapittel/i/ledd/31">En insolvensforvalter for utenlandsk insolvensbehandling som omfatter skyldnerens samlede formue, kan kreve at åpningen av insolvensbehandlingen registreres i norske registre. Departementet kan i forskrift gi nærmere bestemmelser om slik registrering, herunder om hvilke registre slike opplysninger kan kreves registrert i, om fremgangsmåten ved registrering, om plikt for insolvensforvalteren til å slette registrerte opplysninger og om fremgangsmåten ved sletting.</ledd>
      <ledd id="/kapittel/i/ledd/32">En fordringshaver kan kreve slike tiltak som nevnt i § 75 tredje ledd for utenlandsk rådighetsforbud som nevnt i § 167 annet punktum. Departementet kan i forskrift gi nærmere bestemmelser om registrering og sletting av utenlandske sikringsavgjørelser.</ledd>
      <avsnitt id="/kapittel/i/ledd/32/avsnitt/1">§ 173. <i>Samarbeid mellom norske og utenlandske insolvensforvaltere</i></avsnitt>
      <ledd id="/kapittel/i/ledd/33">Norsk gjeldsnemnd eller bostyrer skal på begjæring gi insolvensforvalter for utenlandsk insolvensbehandling som gjelder samme skyldner, opplysninger om alle forhold som kan være av betydning for den utenlandske insolvensbehandlingen, såfremt dette ikke er i strid med § 160.</ledd>
      <ledd id="/kapittel/i/ledd/34">Norsk gjeldsnemnd eller bostyrer plikter, så langt det er i bobehandlingenes interesse, å samarbeide med insolvensforvalteren for utenlandsk insolvensbehandling som gjelder samme skyldner.</ledd>
      <ledd id="/kapittel/i/ledd/35">Bostyrer i konkurs som nevnt i § 161 annet og tredje ledd skal gi en insolvensforvalter for utenlandsk hovedinsolvensbehandling anledning til å fremsette forslag om realisering eller anvendelse av eiendelene som inngår i den norske konkursen.</ledd>
      <avsnitt id="/kapittel/i/ledd/35/avsnitt/1">§ 174. <i>Fordringshavernes stilling der skyldneren er under insolvensbehandling i flere stater</i></avsnitt>
      <ledd id="/kapittel/i/ledd/36">En fordringshaver kan anmelde sin fordring i norsk gjeldsforhandling eller konkurs etter loven her selv om den også anmeldes i utenlandsk insolvensbehandling som gjelder samme skyldner.</ledd>
      <ledd id="/kapittel/i/ledd/37">En insolvensforvalter for utenlandsk insolvensbehandling kan anmelde en fordring som er anmeldt i denne i norsk gjeldsforhandling eller konkurs etter loven her som gjelder samme skyldner, hvis fordringshaveren ikke har motsatt seg dette eller trukket anmeldelsen av fordringen tilbake.</ledd>
      <ledd id="/kapittel/i/ledd/38">En fordringshaver som har oppnådd dividende i en utenlandsk insolvensbehandling, deltar først i utlodningen i norsk konkurs når fordringshavere med samme prioritet i den norske konkursen har oppnådd tilsvarende dividende i denne.</ledd>
      <ledd id="/kapittel/i/ledd/39">Dekkes alle fordringer i slik konkurs som nevnt i § 161 annet og tredje ledd fullt ut, skal bostyrer overføre overskuddet til insolvensforvalteren for den insolvensbehandlingen som omfatter skyldnerens samlede formue, såfremt denne ikke er avsluttet.</ledd>
      <avsnitt id="/kapittel/i/ledd/39/avsnitt/1">§ 175. <i>Forholdet til den nordiske konkurskonvensjonen</i></avsnitt>
      <ledd id="/kapittel/i/ledd/40">Reglene i konvensjon 7. november 1933 mellem Norge, Danmark, Finnland, Island og Sverige om konkurs går i forholdet til konvensjonsstatene foran reglene i fjerde del i loven her.
<br/></ledd>
      <ledd id="/kapittel/i/ledd/41">Nåværende §§ 161 og 162 blir §§ 176 og 177 i fjerde del.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2016-06-17-55/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">I lov 17. juni 2005 nr. 90 om mekling og rettergang i sivile tvister skal § 4-4 fjerde, femte og nytt sjette ledd lyde:
<br/></ledd>
      <ledd id="/kapittel/ii/ledd/2">(4) Staten har alminnelig verneting i Oslo. Fylkeskommuner, kommuner og samkommuner har alminnelig verneting der hovedadministrasjonen ligger.</ledd>
      <ledd id="/kapittel/ii/ledd/3">(5) Virksomheter eller sammenslutninger uten alminnelig verneting etter tredje og fjerde ledd har alminnelig verneting der styret har sitt sete, eller der slikt ikke kan påvises, samme sted som den person stevningen skal forkynnes for.</ledd>
      <ledd id="/kapittel/ii/ledd/4">(6) Boer har alminnelig verneting i den rettskrets hvor de behandles.</ledd>
    </kapittel>
    <kapittel type="kapittel" id="/kapittel/iii" url="https://lovdata.no/lovtidend/lov/2016-06-17-55/kiii">
      <kverdi>III</kverdi>
      <ktittel/>
      <liste id="/kapittel/iii/ledd/1/liste/1">
        <lverdi>1.</lverdi>
        <avsnitt id="/kapittel/iii/ledd/1/liste/1/avsnitt/1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</avsnitt>
      </liste>
      <liste id="/kapittel/iii/ledd/1/liste/2">
        <lverdi>2.</lverdi>
        <avsnitt id="/kapittel/iii/ledd/1/liste/2/avsnitt/1">Loven gjelder for utenlandsk insolvensbehandling som åpnes etter ikraftsettingen. Departementet kan gi nærmere overgangsbestemmelser.</avsnitt>
      </liste>
    </kapittel>
  </tekst>
</dokument>
