<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2016-06-17-75" type="lt" url="https://lovdata.no/lovtidend/lov/2016-06-17-75">
  <metadata>
    <type>lt</type>
    <base>LT</base>
    <id>LT/lt/2016-06-17-75</id>
    <dato>17.06.2016 nr. 75</dato>
    <dato type="iso">2016-06-17</dato>
    <publisert>I 2016 hefte 8 s 1272.</publisert>
    <ikraft>01.07.2016</ikraft>
    <ikraft type="iso">2016-07-01</ikraft>
    <departement>Samferdselsdepartementet</departement>
    <endrer type="ref">https://lovdata.no/lov/1993-06-11-101</endrer>
    <rettet/>
    <journalnummer>2016-0498</journalnummer>
  </metadata>
  <tekst>
    <korttittel>Endringslov til luftfartsloven</korttittel>
    <korttittel>1 Lov nr. 75 om endr. i luftfartsloven</korttittel>
    <tittel>Lov om endringer i luftfartsloven</tittel>
    <redaksjonell_note>Prop.70 LS (2015-2016), Innst.303 L (2015-2016), Lovvedtak 74 (2015-2016). Stortingets første og andre gangs behandling hhv. 30. mai og 6. juni 2016. Fremmet av Samferdselsdepartementet.
<br/></redaksjonell_note>
    <redaksjonell_note>Endringer i følgende lov:
<fotnote id="/fotnote/lov">Lov 11. juni 1993 nr. 101 om luftfart (luftfartsloven).</fotnote></redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/lov/2016-06-17-75/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 11. juni 1993 nr. 101 om luftfart gjøres følgende endringer:
<br/></ledd>
      <ledd id="/kapittel/i/ledd/2">Kapittel XII skal lyde:</ledd>
      <avsnitt id="/kapittel/i/ledd/2/avsnitt/1">Kapittel XII. Varsling, rapportering og undersøkelse av luftfartsulykker og luftfartshendelser m.m.</avsnitt>
      <avsnitt id="/kapittel/i/ledd/2/avsnitt/2">A. Varsling av luftfartsulykker og luftfartshendelser mv.</avsnitt>
      <avsnitt id="/kapittel/i/ledd/2/avsnitt/3">§ 12-1. <i>Generell varslingsplikt</i></avsnitt>
      <ledd id="/kapittel/i/ledd/3">Enhver som blir vitne til en luftfartsulykke, skal straks varsle nærmeste enhet av lufttrafikktjenesten, nærmeste politimyndighet eller hovedredningssentralen om ulykken. Dette gjelder likevel ikke dersom vedkommende er kjent med at varsel allerede er gitt. Det samme gjelder den som finner et luftfartøy, deler av et luftfartøy eller andre ting under forhold som tyder på at det har inntruffet en luftfartsulykke. Lufttrafikktjenesten, politiet og hovedredningssentralen skal straks varsle hverandre, samt undersøkelsesmyndigheten og luftfartsmyndigheten.</ledd>
      <ledd id="/kapittel/i/ledd/4">Departementet kan gi forskrifter om varslingsplikt og videreformidling av varsel etter første ledd.</ledd>
      <avsnitt id="/kapittel/i/ledd/4/avsnitt/1">§ 12-2. <i>Varslingsplikt for særlige persongrupper</i></avsnitt>
      <ledd id="/kapittel/i/ledd/5">Inntreffer en luftfartsulykke, skal fartøysjefen, andre besetningsmedlemmer, bruker av luftfartøyet, eier av luftfartøyet, ansatte i flysikringstjenesten og bakketjenesten straks varsle nærmeste enhet av lufttrafikktjenesten, nærmeste politimyndighet eller hovedredningssentralen om ulykken. Dette gjelder likevel ikke dersom vedkommende er kjent med at varsel allerede er gitt. Lufttrafikktjenesten, politiet og hovedredningssentralen skal straks varsle hverandre, samt undersøkelsesmyndigheten og luftfartsmyndigheten.</ledd>
      <ledd id="/kapittel/i/ledd/6">Inntreffer det en alvorlig luftfartshendelse, skal fartøysjefen, andre besetningsmedlemmer, bruker av luftfartøyet, eier av luftfartøyet, ansatte i flysikringstjenesten og bakketjenesten straks varsle undersøkelsesmyndigheten om hendelsen. Dette gjelder likevel ikke dersom vedkommende er kjent med at varsel allerede er gitt. Undersøkelsesmyndigheten skal informere luftfartsmyndigheten.</ledd>
      <ledd id="/kapittel/i/ledd/7">Departementet kan gi forskrifter om varslingsplikt og videreformidling av varsel etter denne paragrafen.</ledd>
      <avsnitt id="/kapittel/i/ledd/7/avsnitt/1">B. Redningstjenesten</avsnitt>
      <avsnitt id="/kapittel/i/ledd/7/avsnitt/2">§ 12-3. <i>Forskriftskompetanse mv.</i></avsnitt>
      <ledd id="/kapittel/i/ledd/8">Departementet gir forskrifter om ettersøkings- og redningstjeneste i tilfelle hvor luftfartøy er savnet, i nød eller forulykket. Herunder kan gis bestemmelser om plikt for enkeltpersoner, bedrifter og organisasjoner til å medvirke ved forberedelsen og gjennomføringen av søk og redningstiltak, og om godtgjøring for slik medvirkning.</ledd>
      <avsnitt id="/kapittel/i/ledd/8/avsnitt/1">§ 12-4. <i>Erstatning for utgifter til søk mv.</i></avsnitt>
      <ledd id="/kapittel/i/ledd/9">Når det finnes grunn til det, og internasjonal overenskomst ikke er til hinder, kan departementet pålegge fartøyets eier eller bruker å erstatte helt eller delvis statens utgifter til søk av savnet fartøy. Det samme gjelder redningsutgifter i den utstrekning disse ikke blir dekket ved bergelønn.</ledd>
      <avsnitt id="/kapittel/i/ledd/9/avsnitt/1">C. Berging</avsnitt>
      <avsnitt id="/kapittel/i/ledd/9/avsnitt/2">§ 12-5. <i>Om bergelønn mv.</i></avsnitt>
      <ledd id="/kapittel/i/ledd/10">Den som berger eller medvirker til å berge et luftfartøy som er i nød eller forulykket, ombordværende gods eller noe som har hørt til fartøyet eller godset, har krav på bergelønn etter reglene i sjøloven kapittel 16, enten bergingen er foregått til sjøs, til lands eller i luften. Rett til andel i bergelønnen har også den som har reddet eller medvirket til redning av menneskeliv fra fartøyet under den nød som har gitt anledning til bergingen.</ledd>
      <ledd id="/kapittel/i/ledd/11">Godtgjøring kan også kreves for ekstraordinære utgifter som har vært nødvendige for å bevare fartøyet eller gods fra fartøyet. Reglene i første ledd om berging gjelder tilsvarende for slik godtgjøring.</ledd>
      <ledd id="/kapittel/i/ledd/12">Dersom arbeidet er avsluttet her i riket, har fordringshaveren tilbakeholdsrett og panterett i fartøyet eller godset med prioritet foran alle andre rettigheter. Er det flere slike panterettigheter går de som grunner seg på en senere hendelse foran de som grunner seg på en tidligere. Eieren av gods har ikke personlig ansvar for fordringen.</ledd>
      <ledd id="/kapittel/i/ledd/13">Panteretten i gods faller bort når dette utleveres, og panteretten i fartøyet etter tre måneder dersom den ikke anmerkes i Norges luftfartøyregister og beløpet er godkjent eller sak reist om panteretten. Søksmål kan reises på det stedet hvor arbeidet er avsluttet, eller hvor fartøyet eller godset er.</ledd>
      <avsnitt id="/kapittel/i/ledd/13/avsnitt/1">D. Undersøkelse av ulykker og hendelser mv.</avsnitt>
      <avsnitt id="/kapittel/i/ledd/13/avsnitt/2">§ 12-6. <i>Gjennomføring av EU-forordning om undersøkelse av luftfartsulykker og -hendelser</i></avsnitt>
      <ledd id="/kapittel/i/ledd/14">EØS-avtalen vedlegg XIII punkt 66d (europaparlaments- og rådsforordning (EU) nr. 996/2010 om undersøkelse og forebygging av ulykker og hendelser innen sivil luftfart og om oppheving av direktiv 94/56/EF (undersøkelsesforordningen)) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig. Om forholdet mellom forordningens bestemmelser og andre norske lovregler gjelder det som fremgår av §§ 12-7 til 12-9.</ledd>
      <ledd id="/kapittel/i/ledd/15">Med undersøkelsesmyndigheten menes i §§ 12-7 til 12-9 den myndigheten som har ansvar for å undersøke ulykker og hendelser i medhold av undersøkelsesforordningen.</ledd>
      <ledd id="/kapittel/i/ledd/16">Undersøkelsesmyndigheten skal ikke ta stilling til sivilrettslig eller strafferettslig skyld og ansvar. Undersøkelsen skal foregå uavhengig av annen etterforskning eller undersøkelse som helt eller delvis har slikt formål.</ledd>
      <ledd id="/kapittel/i/ledd/17">Luftfartsmyndigheten skal vurdere rapportene som undersøkelsesmyndigheten avgir, med tanke på å identifisere og iverksette tiltak som kan bedre flysikkerheten.</ledd>
      <ledd id="/kapittel/i/ledd/18">Departementet kan gi utfyllende forskrifter om undersøkelsesmyndighetens arbeid etter dette kapitlet og regler som utfyller undersøkelsesforordningen.</ledd>
      <avsnitt id="/kapittel/i/ledd/18/avsnitt/1">§ 12-7. <i>Taushetsplikt</i></avsnitt>
      <ledd id="/kapittel/i/ledd/19">Enhver som utfører tjeneste eller arbeid for undersøkelsesmyndigheten, har taushetsplikt etter forvaltningsloven om det de får kjennskap til under utførelsen av sitt arbeid.</ledd>
      <ledd id="/kapittel/i/ledd/20">Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal tilsvarende strenge taushetsplikt gjelde, med mindre tungtveiende offentlige hensyn tilsier at opplysningene bør kunne gis videre eller er nødvendige for å forklare årsaken til luftfartsulykken eller luftfartshendelsen.</ledd>
      <ledd id="/kapittel/i/ledd/21">Personer som nevnt i første ledd har i tillegg taushetsplikt om opplysninger nevnt i undersøkelsesforordningen artikkel 14. Domstolenes rett til å frigi opplysninger i medhold av undersøkelsesforordningen artikkel 14 nr. 3 er begrenset til de tilfellene som er nevnt i § 12-8.</ledd>
      <ledd id="/kapittel/i/ledd/22">Opplysninger mottatt fra utenlandske og internasjonale myndigheter og organisasjoner som jobber med flysikkerhet, er taushetsbelagte etter reglene i tredje ledd så langt de passer.</ledd>
      <ledd id="/kapittel/i/ledd/23">Taushetsplikt som nevnt i annet til fjerde ledd er ikke til hinder for at opplysninger som har statistisk form, eller som er alminnelig tilgjengelig andre steder, bringes videre hvis dette er forenlig med undersøkelsesforordningen. Det samme gjelder i den grad den som har krav på taushet om opplysningene, samtykker til at opplysningene bringes videre.</ledd>
      <ledd id="/kapittel/i/ledd/24">Opplysninger som er taushetsbelagte etter tredje ledd, kan gis videre til utenlandske og internasjonale myndigheter og organisasjoner når dette følger av internasjonale avtaler eller forpliktelser. Det samme gjelder når opplysningene er av vesentlig betydning for slike myndigheter eller organisasjoner, og vedkommende organ er underlagt taushetsplikt av minst samme omfang som undersøkelsesmyndigheten.</ledd>
      <ledd id="/kapittel/i/ledd/25">Brudd på taushetsplikt etter denne paragrafen er straffbart etter straffeloven § 209.</ledd>
      <avsnitt id="/kapittel/i/ledd/25/avsnitt/1">§ 12-8. <i>Bevisforbud</i></avsnitt>
      <ledd id="/kapittel/i/ledd/26">Det kan ikke føres bevis om forklaringer avgitt til undersøkelsesmyndigheten eller andre opplysninger som er nevnt i undersøkelsesforordningen artikkel 14 nr. 1 og 2. Ved avgjørelsen av om bevis likevel skal føres etter reglene i tvisteloven § 22-3 og straffeprosessloven § 118, skal det legges vekt på om fordelene oppveier de negative følgene slik bevisføring kan ha på den aktuelle eller fremtidige ulykkesundersøkelser, nasjonalt eller internasjonalt.</ledd>
      <ledd id="/kapittel/i/ledd/27">Det kan aldri føres bevis om opplysninger som er nevnt i første ledd i en straffesak mot den som har gitt opplysningene.</ledd>
      <avsnitt id="/kapittel/i/ledd/27/avsnitt/1">§ 12-9. <i>Forbud mot sanksjoner fra arbeidsgiver</i></avsnitt>
      <ledd id="/kapittel/i/ledd/28">Artikkel 16 nr. 9 og 10 i rapporteringsforordningen gjelder tilsvarende for personer som forklarer seg til undersøkelsesmyndigheten, eller som er omtalt i opplysninger som er gitt til undersøkelsesmyndigheten etter reglene i undersøkelsesforordningen.</ledd>
      <avsnitt id="/kapittel/i/ledd/28/avsnitt/1">E. Luftfartsmyndighetens arbeid med å forebygge ulykker basert på rapporterte opplysninger mv.</avsnitt>
      <avsnitt id="/kapittel/i/ledd/28/avsnitt/2">§ 12-10. <i>Gjennomføring av EU-forordning om rapportering av hendelser mv.</i></avsnitt>
      <ledd id="/kapittel/i/ledd/29">EØS-avtalen vedlegg XIII nr. 66gc (europaparlaments- og rådsforordning (EU) nr. 376/2014 om rapportering, analysering og oppfølging av tilfeller innen sivil luftfart, endring av forordning (EU) nr. 996/2010 og opphevelse av direktiv 2003/42/EF, forordning (EF) nr. 1321/2007 og forordning (EF) nr. 1330/2007 (rapporteringsforordningen)) gjelder som lov med de tilpasninger som følger av vedlegg XIII, protokoll 1 til avtalen og avtalen for øvrig. Om forholdet mellom forordningens bestemmelser og andre norske lovregler gjelder det som fremgår av §§ 12-11 til 12-13.</ledd>
      <ledd id="/kapittel/i/ledd/30">Departementet kan gi forskrifter som utfyller rapporteringsforordningen eller som på andre måter er nødvendige for et velfungerende system for innsamling og bruk av opplysninger som kan forebygge luftfartsulykker.</ledd>
      <avsnitt id="/kapittel/i/ledd/30/avsnitt/1">§ 12-11. <i>Taushetsplikt</i></avsnitt>
      <ledd id="/kapittel/i/ledd/31">Enhver som utfører tjeneste eller arbeider for luftfartsmyndigheten, har taushetsplikt etter forvaltningsloven om det de får kjennskap til under utførelsen av sitt arbeid.</ledd>
      <ledd id="/kapittel/i/ledd/32">Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal tilsvarende strenge taushetsplikt gjelde, med mindre tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en luftfartsulykke eller luftfartshendelse.</ledd>
      <ledd id="/kapittel/i/ledd/33">Personer som nevnt i første ledd har i tillegg taushetsplikt om alle opplysninger som er innrapportert i medhold av rapporteringsforordningen artikkel 4 og 5. Dette gjelder ikke dersom tungtveiende offentlige hensyn tilsier at opplysningene bør kunne gis videre, eller opplysningene er nødvendige for å forklare årsaken til en luftfartsulykke eller luftfartshendelse, og det ikke strider mot noen bestemmelser i rapporteringsforordningen å gi opplysningene videre.</ledd>
      <ledd id="/kapittel/i/ledd/34">Opplysninger mottatt fra utenlandske og internasjonale myndigheter og organisasjoner som jobber med flysikkerhet, er taushetsbelagte etter reglene i tredje ledd så langt de passer.</ledd>
      <ledd id="/kapittel/i/ledd/35">Taushetsplikt som nevnt i annet til fjerde ledd er ikke til hinder for at opplysninger som har statistisk form, eller som er alminnelig tilgjengelig andre steder, bringes videre hvis dette er forenlig med rapporteringsforordningen. Det samme gjelder i den grad den som har krav på taushet om opplysningene, samtykker til at opplysningene bringes videre.</ledd>
      <ledd id="/kapittel/i/ledd/36">Opplysninger som er taushetsbelagte etter tredje ledd, kan gis videre til utenlandske og internasjonale myndigheter og organisasjoner når dette følger av internasjonale avtaler eller forpliktelser. Det samme gjelder når opplysningene er av vesentlig betydning for slike myndigheter eller organisasjoner, og vedkommende organ er underlagt taushetsplikt av minst samme omfang som luftfartsmyndigheten.</ledd>
      <ledd id="/kapittel/i/ledd/37">Brudd på taushetsplikt etter denne paragrafen er straffbart etter straffeloven § 209.</ledd>
      <avsnitt id="/kapittel/i/ledd/37/avsnitt/1">§ 12-12. <i>Bevisforbud og forbud mot sivilt søksmål</i></avsnitt>
      <ledd id="/kapittel/i/ledd/38">Det kan ikke føres bevis om opplysninger mottatt hos luftfartsmyndigheten eller undersøkelsesmyndigheten etter reglene i rapporteringsforordningen. For øvrig gjelder § 12-8 tilsvarende.</ledd>
      <ledd id="/kapittel/i/ledd/39">Staten kan ikke anlegge sivilt søksmål på grunnlag av opplysninger luftfartsmyndigheten har blitt kjent med utelukkende som følge av opplysninger mottatt i medhold av rapporteringsforordningen. Dette gjelder likevel ikke dersom det er kvalifisert grunn til å tro at den som har gitt opplysningene har opptrådt kritikkverdig som nevnt i rapporteringsforordningen artikkel 16 nr. 10 bokstav a eller b.</ledd>
      <avsnitt id="/kapittel/i/ledd/39/avsnitt/1">§ 12-13. <i>Forbud mot tilbakekall av sertifikater</i></avsnitt>
      <ledd id="/kapittel/i/ledd/40">Opplysninger som en kompetent myndighet som nevnt i rapporteringsforordningen artikkel 6 nr. 3 mottar i medhold av rapporteringsforordningen, kan ikke brukes som grunnlag for tilbakekall av personsertifikater som er utstedt av den kompetente myndigheten. På samme måte kan opplysningene heller ikke brukes som grunnlag for å ilegge overtredelsesgebyr med hjemmel i § 13 a-5.</ledd>
      <ledd id="/kapittel/i/ledd/41">Første ledd gjelder ikke dersom de aktuelle opplysningene gjør det klart at den som innehar sertifikatet, ikke oppfyller fastsatte medisinske krav eller av andre grunner er klart uskikket til å inneha sertifikatet.</ledd>
      <ledd id="/kapittel/i/ledd/42">Første og annet ledd går foran bestemmelsene i rapporteringsforordningen artikkel 16 i den grad de gir et sterkere vern mot tilbakekall av sertifikater enn forordningen.</ledd>
      <avsnitt id="/kapittel/i/ledd/42/avsnitt/1">§ 12-14. <i>Unntak fra krav om konsesjon etter personopplysningsloven</i></avsnitt>
      <ledd id="/kapittel/i/ledd/43">Organer som behandler rapporterte opplysninger etter reglene i §§ 12-10 til 12-13 trenger ikke konsesjon for behandling av personopplysninger etter personopplysningsloven § 33.
<br/></ledd>
      <ledd id="/kapittel/i/ledd/44">§ 13a-5 første ledd nr. 1 skal lyde:
<liste id="/kapittel/i/ledd/44/liste/1"><lverdi>1.</lverdi><avsnitt id="/kapittel/i/ledd/44/liste/1/avsnitt/1">har overtrådt, eller latt være å etterkomme, § 2-2, § 4-1 annet og tredje ledd, § 4-4 første og andre ledd, §§ 4-6 eller 4-7, § 5-1 første og tredje ledd, § 5-3, § 5-5, § 5-7, § 5-8, § 6-1 første ledd, § 6-2, § 6-3 tredje ledd, § 6-7, § 6-10, § 7-1 første ledd, § 7-15 første ledd, § 7-19, § 7-25 annet ledd, § 7-28, § 7-29 annet ledd, § 8-1 første og annet ledd, §§ 8-8, 9-2, 9-5, 9-7, 10-3, 10-4, 10-5, 10-6 eller 10-8, § 10-38 a første og annet ledd, § 10-45, § 11-2 første ledd, § 12-9 eller artikkel 16 nr. 9 i rapporteringsforordningen.
<br/></avsnitt></liste></ledd>
      <ledd id="/kapittel/i/ledd/45">Ny § 14-23a skal lyde:</ledd>
      <avsnitt id="/kapittel/i/ledd/45/avsnitt/1">§ 14-23a. <i>Overtredelse av forordning (EF) nr. 1008/2008 om felles regler for drift av lufttransporttjenester i Fellesskapet</i></avsnitt>
      <ledd id="/kapittel/i/ledd/46">Med bøter eller fengsel inntil 6 måneder straffes den som forsettlig eller uaktsomt gjør følgende i strid med EØS-avtalen vedlegg XIII nr. 64 a (forordning (EF) nr. 1008/2008 om felles regler for drift av lufttransporttjenester i Fellesskapet):
<liste id="/kapittel/i/ledd/46/liste/1"><lverdi>1.</lverdi><avsnitt id="/kapittel/i/ledd/46/liste/1/avsnitt/1">utfører transport uten gyldig lisens som nevnt i artikkel 3.</avsnitt></liste>
<liste id="/kapittel/i/ledd/46/liste/2"><lverdi>2.</lverdi><avsnitt id="/kapittel/i/ledd/46/liste/2/avsnitt/1">unnlater å oppfylle kravet om å være forsikret i artikkel 11.</avsnitt></liste>
<liste id="/kapittel/i/ledd/46/liste/3"><lverdi>3.</lverdi><avsnitt id="/kapittel/i/ledd/46/liste/3/avsnitt/1">benytter et leid fly uten samtykke som nevnt i artikkel 13.</avsnitt></liste>
<liste id="/kapittel/i/ledd/46/liste/4"><lverdi>4.</lverdi><avsnitt id="/kapittel/i/ledd/46/liste/4/avsnitt/1">utfører lufttransport i strid med enerett gitt i medhold av artikkel 16.</avsnitt></liste>
<liste id="/kapittel/i/ledd/46/liste/5"><lverdi>5.</lverdi><avsnitt id="/kapittel/i/ledd/46/liste/5/avsnitt/1">flyr i strid med trafikkregulerende bestemmelser som nevnt i artikkel 19 eller miljøbestemmelser som nevnt i artikkel 20.</avsnitt></liste>
<liste id="/kapittel/i/ledd/46/liste/6"><lverdi>6.</lverdi><avsnitt id="/kapittel/i/ledd/46/liste/6/avsnitt/1">unnlater å oppfylle kravene til informasjon og ikke-diskriminering i artikkel 23.
<br/></avsnitt></liste></ledd>
      <ledd id="/kapittel/i/ledd/47">§ 14-27 første ledd skal lyde:</ledd>
      <ledd id="/kapittel/i/ledd/48">Den som i andre tilfeller enn nevnt i § 14-3 unnlater å gi varsel, rapport, melding eller andre opplysninger som er påbudt å gi etter denne loven eller forskrift gitt i medhold av den, eller som gir uriktige eller ufullstendige opplysninger, straffes med bøter eller fengsel inntil 6 måneder. Det samme gjelder den som unnlater å etterkomme pålegg om å gi opplysninger i medhold av § 13 a-1, eller som gir uriktige eller ufullstendige opplysninger som svar på slikt pålegg.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2016-06-17-75/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Loven trer i kraft 1. juli 2016.</ledd>
    </kapittel>
  </tekst>
</dokument>
