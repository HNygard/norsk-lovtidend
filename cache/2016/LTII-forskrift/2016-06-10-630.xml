<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2016-06-10-630" type="lt" url="https://lovdata.no/lovtidend/forskrift/2016-06-10-630">
  <metadata>
    <type>lt</type>
    <base>LT</base>
    <id>LT/lt/2016-06-10-630</id>
    <dato>10.06.2016 nr. 630</dato>
    <dato type="iso">2016-06-10</dato>
    <publisert>II 2016 hefte 2 s 243</publisert>
    <ikraft>10.06.2016</ikraft>
    <ikraft type="iso">2016-06-10</ikraft>
    <departement>MV (Miljøvern/vilt)</departement>
    <etat/>
    <gjelder>Karlsøy kommune, Troms</gjelder>
    <hjemmel><ref id="lov-2009-06-19-100-§34">L19.06.2009 nr. 100 § 34</ref>, <ref id="lov-2009-06-19-100-§37">§ 37</ref>, <ref id="lov-2009-06-19-100-§62">§ 62</ref></hjemmel>
    <rettet/>
    <journalnummer>2016-0236</journalnummer>
  </metadata>
  <tekst>
    <korttittel>Forskrift om vern av Karlsøy prestegård</korttittel>
    <korttittel>3 Forskrift om vern av Karlsøy prestegård naturreservat i <b>Karlsøy</b> (Nr. 630)</korttittel>
    <tittel>Forskrift om vern av Karlsøy prestegård naturreservat i Karlsøy kommune, Troms</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 10. juni 2016 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 34 jf. § 37 og § 62. Fremmet av Klima- og miljødepartementet.</marg>
    <paragraf id="/paragraf/1" url="https://lovdata.no/lovtidend/forskrift/2016-06-10-630/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med naturreservatet er å bevare et område som representerer en bestemt type natur i form av kystnær bjørkeskog med en del kalkbjørkeskog, i et gammelt kulturlandskap med beitepåvirkning. Naturreservat inneholder en spesiell og kalkrik flora og vegetasjon med et høyt mangfold av arter og naturtyper, og er nordgrense for flere sjeldne planter. Det er en målsetting å beholde verneverdiene i mest mulig urørt tilstand, og eventuelt videreutvikle dem.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2016-06-10-630/p2">
      <pverdi>§ 2.</pverdi>
      <ptittel>Geografisk avgrensing</ptittel>
      <ledd id="/paragraf/2/ledd/1">Naturreservatet berører gnr./bnr.: 46/1 i Karlsøy kommune.</ledd>
      <ledd id="/paragraf/2/ledd/2">Naturreservatet dekker et totalareal på ca. 3 637 dekar.</ledd>
      <ledd id="/paragraf/2/ledd/3">Grensene for naturreservatet går fram av kart i målestokk 1:15 000 datert Klima- og miljødepartementet juni 2016. De nøyaktige grensene for naturreservatet skal avmerkes i marka. Knekkpunktene skal koordinatfestes.</ledd>
      <ledd id="/paragraf/2/ledd/4">Verneforskriften med kart oppbevares i Karlsøy kommune, hos Fylkesmannen i Troms fylke, i Miljødirektoratet og i Klima- og miljødepartementet.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2016-06-10-630/p3">
      <pverdi>§ 3.</pverdi>
      <ptittel>Vernebestemmelser</ptittel>
      <ledd id="/paragraf/3/ledd/1">I naturreservatet må ingen foreta noe som forringer verneverdiene angitt i verneformålet.</ledd>
      <ledd id="/paragraf/3/ledd/2">I naturreservatet gjelder følgende vernebestemmelser:
<liste id="/paragraf/3/ledd/2/liste/a"><lverdi>a)</lverdi><avsnitt id="/paragraf/3/ledd/2/liste/a/avsnitt/1">Vegetasjonen, herunder døde busker og trær, er vernet mot skade og ødeleggelse. Det er forbudt å fjerne planter og sopp (inkludert lav) eller deler av disse fra naturreservatet.</avsnitt></liste>
<liste id="/paragraf/3/ledd/2/liste/b"><lverdi>b)</lverdi><avsnitt id="/paragraf/3/ledd/2/liste/b/avsnitt/1">Planting eller såing av trær og annen vegetasjon er forbudt.</avsnitt></liste>
<liste id="/paragraf/3/ledd/2/liste/c"><lverdi>c)</lverdi><avsnitt id="/paragraf/3/ledd/2/liste/c/avsnitt/1">Dyrelivet, herunder reirplasser og hiområder, er vernet mot skade, ødeleggelse og unødig forstyrrelse. Utsetting av dyr er forbudt.</avsnitt></liste>
<liste id="/paragraf/3/ledd/2/liste/d"><lverdi>d)</lverdi><avsnitt id="/paragraf/3/ledd/2/liste/d/avsnitt/1">Området er vernet mot ethvert tiltak som kan endre naturmiljøet, som f.eks. oppføring av bygninger, anlegg, gjerder, andre varige eller midlertidige innretninger, parkering av campingvogner, brakker e.l., framføring av luftledninger, jordkabler, kloakkledninger, bygging av veier, drenering eller annen form for tørrlegging, uttak, oppfylling og lagring av masse, utføring av kloakk eller andre konsentrerte forurensningstilførsler, henleggelse av avfall, gjødsling, kalking eller bruk av kjemiske bekjempingsmidler. Forsøpling er forbudt. Opplistingen av tiltak er ikke uttømmende.</avsnitt></liste>
<liste id="/paragraf/3/ledd/2/liste/e"><lverdi>e)</lverdi><avsnitt id="/paragraf/3/ledd/2/liste/e/avsnitt/1">Bruk av naturreservatet til teltleirer, idrettsarrangementer eller andre større arrangementer er forbudt.</avsnitt></liste></ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2016-06-10-630/p4">
      <pverdi>§ 4.</pverdi>
      <ptittel>Generelle unntak fra vernebestemmelsene</ptittel>
      <ledd id="/paragraf/4/ledd/1">Vernebestemmelsene i § 3 annet ledd er ikke til hinder for:
<liste id="/paragraf/4/ledd/1/liste/a"><lverdi>a)</lverdi><avsnitt id="/paragraf/4/ledd/1/liste/a/avsnitt/1">Sanking av bær og matsopp.</avsnitt></liste>
<liste id="/paragraf/4/ledd/1/liste/b"><lverdi>b)</lverdi><avsnitt id="/paragraf/4/ledd/1/liste/b/avsnitt/1">Sanking og opptenning av tørrved til bålbrenning.</avsnitt></liste>
<liste id="/paragraf/4/ledd/1/liste/c"><lverdi>c)</lverdi><avsnitt id="/paragraf/4/ledd/1/liste/c/avsnitt/1">Jakt, fangst og fiske i samsvar med gjeldende lovverk.</avsnitt></liste>
<liste id="/paragraf/4/ledd/1/liste/d"><lverdi>d)</lverdi><avsnitt id="/paragraf/4/ledd/1/liste/d/avsnitt/1">Beiting.</avsnitt></liste>
<liste id="/paragraf/4/ledd/1/liste/e"><lverdi>e)</lverdi><avsnitt id="/paragraf/4/ledd/1/liste/e/avsnitt/1">Vedlikehold av eksisterende bygninger, veier og andre anlegg og innretninger i henhold til tilstand på vernetidspunktet.</avsnitt></liste>
<liste id="/paragraf/4/ledd/1/liste/f"><lverdi>f)</lverdi><avsnitt id="/paragraf/4/ledd/1/liste/f/avsnitt/1">Drift, vedlikehold og utskifting av fyrlykt på Korsneset, rydding av skog som skjermer for fyrlykta.</avsnitt></liste>
<liste id="/paragraf/4/ledd/1/liste/g"><lverdi>g)</lverdi><avsnitt id="/paragraf/4/ledd/1/liste/g/avsnitt/1">Rydding og vedlikehold av eksisterende stier til Andersvik, Arvik og Varden.</avsnitt></liste>
<liste id="/paragraf/4/ledd/1/liste/h"><lverdi>h)</lverdi><avsnitt id="/paragraf/4/ledd/1/liste/h/avsnitt/1">Merking og oppsetting av opplysningsskilt langs natur- og kulturvandringssti og langs sti mellom Korsneset og Sandvika.</avsnitt></liste>
<liste id="/paragraf/4/ledd/1/liste/i"><lverdi>i)</lverdi><avsnitt id="/paragraf/4/ledd/1/liste/i/avsnitt/1">Drift, vedlikehold og nødvendig istandsetting ved akutt utfall på eksisterende energi- og kraftanlegg.</avsnitt></liste>
<liste id="/paragraf/4/ledd/1/liste/j"><lverdi>j)</lverdi><avsnitt id="/paragraf/4/ledd/1/liste/j/avsnitt/1">Oppgradering eller fornyelse av kraftledninger for heving av spenningsnivå og økning av linjetverrsnitt når dette ikke forutsetter vesentlige fysiske endringer i forhold til verneformålet.</avsnitt></liste></ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2016-06-10-630/p5">
      <pverdi>§ 5.</pverdi>
      <ptittel>Regulering av ferdsel</ptittel>
      <ledd id="/paragraf/5/ledd/1">All ferdsel skal skje varsomt og ta hensyn til vegetasjon, dyreliv og kulturminner.</ledd>
      <ledd id="/paragraf/5/ledd/2">I naturreservatet gjelder følgende bestemmelser om ferdsel:
<liste id="/paragraf/5/ledd/2/liste/a"><lverdi>a)</lverdi><avsnitt id="/paragraf/5/ledd/2/liste/a/avsnitt/1">Motorisert ferdsel til lands og til vanns er forbudt, herunder start og landing med luftfartøy.</avsnitt></liste>
<liste id="/paragraf/5/ledd/2/liste/b"><lverdi>b)</lverdi><avsnitt id="/paragraf/5/ledd/2/liste/b/avsnitt/1">Utenom på eksisterende vei er bruk av sykkel, hest og kjerre samt ridning forbudt.</avsnitt></liste></ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2016-06-10-630/p6">
      <pverdi>§ 6.</pverdi>
      <ptittel>Generelle unntak fra ferdselsbestemmelsene</ptittel>
      <ledd id="/paragraf/6/ledd/1">Ferdselsbestemmelsene i § 5 er ikke til hinder for gjennomføring av militær operativ virksomhet og tiltak i forbindelse med ambulanse-, politi-, brannvern-, rednings- og oppsynsvirksomhet, samt gjennomføring av skjøtsels- og forvaltningsoppgaver som er bestemt av forvaltningsmyndigheten. Unntaket gjelder ikke øvingsvirksomhet.</ledd>
      <ledd id="/paragraf/6/ledd/2">Ferdselsbestemmelsene i § 5 annet ledd er ikke til hinder for:
<liste id="/paragraf/6/ledd/2/liste/a"><lverdi>a)</lverdi><avsnitt id="/paragraf/6/ledd/2/liste/a/avsnitt/1">Nødvendig motorferdsel i forbindelse med uttransport av syke og skadde bufe. Kjøretøy som benyttes skal være skånsomt mot markoverflaten. Det skal gis melding til ansvarlig oppsyn for verneområdet i forkant av kjøring.</avsnitt></liste>
<liste id="/paragraf/6/ledd/2/liste/b"><lverdi>b)</lverdi><avsnitt id="/paragraf/6/ledd/2/liste/b/avsnitt/1">Nødvendig motorferdsel i forbindelse med akutt utfall på eksisterende energi- og kraftanlegg. Ved bruk av motorisert transport skal det i etterkant sendes melding til forvaltningsmyndigheten.</avsnitt></liste>
<liste id="/paragraf/6/ledd/2/liste/c"><lverdi>c)</lverdi><avsnitt id="/paragraf/6/ledd/2/liste/c/avsnitt/1">Nødvendig uttransport av felt elg med lett beltekjøretøy som ikke setter varige spor i terrenget.</avsnitt></liste></ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2016-06-10-630/p7">
      <pverdi>§ 7.</pverdi>
      <ptittel>Spesifiserte dispensasjonsbestemmelser</ptittel>
      <ledd id="/paragraf/7/ledd/1">Forvaltningsmyndigheten kan etter søknad gi dispensasjon til:
<liste id="/paragraf/7/ledd/1/liste/a"><lverdi>a)</lverdi><avsnitt id="/paragraf/7/ledd/1/liste/a/avsnitt/1">Avgrenset bruk av naturreservatet for aktiviteter nevnt i § 3 d (teltleirer, arrangementer mv.).</avsnitt></liste>
<liste id="/paragraf/7/ledd/1/liste/b"><lverdi>b)</lverdi><avsnitt id="/paragraf/7/ledd/1/liste/b/avsnitt/1">Oppgradering eller fornyelse av kraftledninger som ikke faller inn under § 4.</avsnitt></liste>
<liste id="/paragraf/7/ledd/1/liste/c"><lverdi>c)</lverdi><avsnitt id="/paragraf/7/ledd/1/liste/c/avsnitt/1">Nødvendig motorferdsel i forbindelse med oppgradering eller fornyelse av kraftledninger og drift og vedlikehold av eksisterende energi- og kraftanlegg.</avsnitt></liste>
<liste id="/paragraf/7/ledd/1/liste/d"><lverdi>d)</lverdi><avsnitt id="/paragraf/7/ledd/1/liste/d/avsnitt/1">Begrenset skjøtsel av kulturminner som rydding av vegetasjon, slått og beite.</avsnitt></liste>
<liste id="/paragraf/7/ledd/1/liste/e"><lverdi>e)</lverdi><avsnitt id="/paragraf/7/ledd/1/liste/e/avsnitt/1">Tiltak i forbindelse med forvaltning av vilt.</avsnitt></liste>
<liste id="/paragraf/7/ledd/1/liste/f"><lverdi>f)</lverdi><avsnitt id="/paragraf/7/ledd/1/liste/f/avsnitt/1">Nødvendig transport av ved, materialer og utstyr til eksisterende hytter utenfor verneområdet.</avsnitt></liste>
<liste id="/paragraf/7/ledd/1/liste/g"><lverdi>g)</lverdi><avsnitt id="/paragraf/7/ledd/1/liste/g/avsnitt/1">Bruk av reservatet i miljøtilpasset reiselivsvirksomhet, etter plan godkjent av forvaltningsmyndigheten.</avsnitt></liste>
<liste id="/paragraf/7/ledd/1/liste/h"><lverdi>h)</lverdi><avsnitt id="/paragraf/7/ledd/1/liste/h/avsnitt/1">Oppføring av gjerder og samleanlegg for beite.</avsnitt></liste>
<liste id="/paragraf/7/ledd/1/liste/i"><lverdi>i)</lverdi><avsnitt id="/paragraf/7/ledd/1/liste/i/avsnitt/1">Oppkjøring av skiløype etter fastlagt trasé.</avsnitt></liste>
<liste id="/paragraf/7/ledd/1/liste/j"><lverdi>j)</lverdi><avsnitt id="/paragraf/7/ledd/1/liste/j/avsnitt/1">Nødvendig motorferdsel i forbindelse med aktiviteter som nevnt i § 7 h.</avsnitt></liste>
<liste id="/paragraf/7/ledd/1/liste/k"><lverdi>k)</lverdi><avsnitt id="/paragraf/7/ledd/1/liste/k/avsnitt/1">Nødvendig motorferdsel for vedlikehold som nevnt i § 4 e.</avsnitt></liste>
<liste id="/paragraf/7/ledd/1/liste/l"><lverdi>l)</lverdi><avsnitt id="/paragraf/7/ledd/1/liste/l/avsnitt/1">Gjenoppføring av anlegg eller innretninger som har gått tapt ved brann eller naturskade.</avsnitt></liste>
<liste id="/paragraf/7/ledd/1/liste/m"><lverdi>m)</lverdi><avsnitt id="/paragraf/7/ledd/1/liste/m/avsnitt/1">Nødvendig motorferdsel for transport av materialer for gjenoppføring av anlegg eller innretninger som er gått tapt ved brann eller naturskade.</avsnitt></liste>
<liste id="/paragraf/7/ledd/1/liste/n"><lverdi>n)</lverdi><avsnitt id="/paragraf/7/ledd/1/liste/n/avsnitt/1">Utsetting av saltstein og nødvendig motorferdsel i den forbindelse.</avsnitt></liste></ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2016-06-10-630/p8">
      <pverdi>§ 8.</pverdi>
      <ptittel>Generelle dispensasjonsbestemmelser</ptittel>
      <ledd id="/paragraf/8/ledd/1">Forvaltningsmyndigheten kan gjøre unntak fra forskriften dersom det ikke strider mot vernevedtakets formål og ikke kan påvirke verneverdiene nevneverdig, eller dersom sikkerhetshensyn eller hensynet til vesentlige samfunnsinteresser gjør det nødvendig, jf. naturmangfoldloven § 48.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2016-06-10-630/p9">
      <pverdi>§ 9.</pverdi>
      <ptittel>Skjøtsel</ptittel>
      <ledd id="/paragraf/9/ledd/1">Forvaltningsmyndigheten, eller den forvaltningsmyndigheten bestemmer, kan iverksette tiltak for å opprettholde eller oppnå den natur- eller kulturtilstand som er formålet med vernet, jf. naturmangfoldloven § 47.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2016-06-10-630/p10">
      <pverdi>§ 10.</pverdi>
      <ptittel>Forvaltningsplan</ptittel>
      <ledd id="/paragraf/10/ledd/1">Det skal utarbeides forvaltningsplan med nærmere retningslinjer for forvaltning av naturreservatet. Forvaltningsplanen kan inneholde nærmere retningslinjer for gjennomføring av skjøtsel.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2016-06-10-630/p11">
      <pverdi>§ 11.</pverdi>
      <ptittel>Forvaltningsmyndighet</ptittel>
      <ledd id="/paragraf/11/ledd/1">Miljødirektoratet fastsetter hvem som skal ha forvaltningsmyndighet etter denne forskriften.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2016-06-10-630/p12">
      <pverdi>§ 12.</pverdi>
      <ptittel>Ikrafttredelse</ptittel>
      <ledd id="/paragraf/12/ledd/1">Denne forskriften trer i kraft straks.</ledd>
      <avsnitt id="/paragraf/12/ledd/1/avsnitt/1"/>
    </paragraf>
  </tekst>
</dokument>
