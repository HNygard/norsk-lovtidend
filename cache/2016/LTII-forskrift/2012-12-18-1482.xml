<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2012-12-18-1482" type="lt" url="https://lovdata.no/lovtidend/forskrift/2012-12-18-1482">
  <metadata>
    <type>lt</type>
    <base>LT</base>
    <id>LT/lt/2012-12-18-1482</id>
    <dato>18.12.2012 nr. 1482</dato>
    <dato type="iso">2012-12-18</dato>
    <publisert>II 2016 hefte 1 s 4</publisert>
    <ikraft>18.12.2012</ikraft>
    <ikraft type="iso">2012-12-18</ikraft>
    <departement>OV (Andre off vedtekter)</departement>
    <etat/>
    <gjelder>Gol kommune, Buskerud</gjelder>
    <hjemmel><ref id="lov-1981-03-13-6-§30">L13.03.1981 nr. 6 § 30</ref>, <ref id="lov-1981-03-13-6-§33">§ 33</ref>, <ref id="lov-1981-03-13-6-§34">§ 34</ref>, <ref id="lov-1981-03-13-6-§37">§ 37</ref>, <ref id="lov-1981-03-13-6-§79">§ 79</ref>, <ref id="lov-1981-03-13-6-§83">§ 83</ref>, <ref id="lov-1981-03-13-6-§85">§ 85</ref></hjemmel>
    <endrer type="ref">https://lovdata.no/for/2004-06-29-1080</endrer>
    <rettet/>
    <journalnummer>2016-0046</journalnummer>
  </metadata>
  <tekst>
    <korttittel>Forskrift for avfallsbehandling, Gol</korttittel>
    <korttittel>3 Forskrift for avfallsbehandling, <b>Gol</b> (Nr. 1482)</korttittel>
    <tittel>Forskrift for avfallsbehandling, Gol kommune, Buskerud.</tittel>
    <marg niv="1" id="/marg/1"><b>Hjemmel:</b> Fastsatt av Gol kommunestyre 18. desember 2012 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 30, § 33, § 34 § 37, § 79, § 83 og § 85.</marg>
    <paragraf id="/paragraf/1" url="https://lovdata.no/lovtidend/forskrift/2012-12-18-1482/p1">
      <pverdi>§ 1.</pverdi>
      <ptittel>Mål for avfallssektoren</ptittel>
      <ledd id="/paragraf/1/ledd/1">Forskriften har som formål å sikre miljømessig, økonomisk, estetisk og helsemessig forsvarlig oppsamling, innsamling, transport, gjenvinning, gjenbruk og sluttbehandling av husholdningsavfall i kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2012-12-18-1482/p2">
      <pverdi>§ 2.</pverdi>
      <ptittel>Delegering</ptittel>
      <ledd id="/paragraf/2/ledd/1">Myndighet etter følgende paragrafer i denne forskriften er med hjemmel i forurensningsloven § 83 delegert fra Gol kommune til Hallingdal Renovasjon IKS: § 6, § 7, § 9, § 10, § 11, § 12, § 13 og § 18.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2012-12-18-1482/p3">
      <pverdi>§ 3.</pverdi>
      <ptittel>Virkeområde</ptittel>
      <ledd id="/paragraf/3/ledd/1">Forskriften omfatter alle registrerte grunneiendommer/matrikkelenheter hvor det oppstår husholdningsavfall i Gol kommune, herunder også hver enkelt seksjonerte del av bygning og hver enkelt selvstendig boenhet i bygning. Som selvstendig boenhet i bygning som ikke er seksjonert, regnes alltid hver enkelt bolig med eget kjøkken. Likt med selvstendig bruksenhet regnes inntil to hybler med felles kjøkken. Utover to hybler som deler felles kjøkken, regnes en bruksenhet per to hybler.</ledd>
      <ledd id="/paragraf/3/ledd/2">Gol kommune avgjør i tvilstilfelle hva som skal regnes som selvstendig bruksenhet i bygning som ikke er seksjonert.</ledd>
      <ledd id="/paragraf/3/ledd/3">Forskriften gjelder også for husholdningsavfall fra hytter, støler og fritidseiendommer, herunder permanent oppsatt campingvogn.</ledd>
      <ledd id="/paragraf/3/ledd/4">Denne forskriften gjelder kildesortering, innsamling, oppsamling og transport av husholdningsavfall. I tillegg omfatter forskriften oppsamling, innsamling og transport av farlig avfall fra husholdninger hvis mengder ikke overstiger den grensen som til enhver tid gjelder i forskrift om farlig avfall.</ledd>
      <ledd id="/paragraf/3/ledd/5">Forskriften gjelder også eiendommer der det oppstår næringsavfall og som er med i den kommunale renovasjonsordningen.</ledd>
      <ledd id="/paragraf/3/ledd/6">Gol kommune kan gi nærmere retningslinjer for gjennomføring av forskriftens bestemmelser.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2012-12-18-1482/p4">
      <pverdi>§ 4.</pverdi>
      <ptittel>Definisjoner</ptittel>
      <br/>
      <marg niv="1" id="/paragraf/4/marg/1"><i>Avfall</i> (jf. forurensningslovens § 27): Kasserte løsøregjenstander eller stoffer. Som avfall regnes også overflødige løsøregjenstander og stoffer fra tjenesteyting, produksjon og renseanlegg m.m.. Avløpsvann og avgasser regnes ikke som avfall. Forurensningsloven deler videre avfallet inn i kategoriene husholdningsavfall, næringsavfall og farlig avfall.
<br/></marg>
      <marg niv="1" id="/paragraf/4/marg/2"><i>Abonnent:</i> Tinglyst hjemmelshaver, eier eller fester av eiendom som omfattes av den kommunale renovasjonsordningen.
<br/></marg>
      <marg niv="1" id="/paragraf/4/marg/3"><i>Bringeordning:</i> Kildesorteringssystem der abonnenten selv bringer sitt kildesorterte avfall til en mottaksplass, f.eks. returpunkt, lokalt avfallsmottak, eller annen tilrettelagt felles innsamling.
<br/></marg>
      <marg niv="1" id="/paragraf/4/marg/4"><i>Farlig avfall/spesialavfall:</i> Avfall som ikke hensiktsmessig kan behandles sammen med annet husholdningsavfall eller næringsavfall på grunn av sin størrelse eller fordi det kan medføre alvorlig forurensning eller fare for skade på mennesker, dyr eller miljø.
<br/></marg>
      <marg niv="1" id="/paragraf/4/marg/5"><i>Fraksjon:</i> Lik avfallsfraksjoner, benevnelse for ulike typer avfall.
<br/></marg>
      <marg niv="1" id="/paragraf/4/marg/6"><i>Hentested:</i> Sted hvor oppsamlingsenhet(er) plasseres i påvente av innsamling.
<br/></marg>
      <marg niv="1" id="/paragraf/4/marg/7"><i>Henteordning:</i> Kildesorteringssystem der kildesortert og restavfall hentes av godkjent avfallsinnsamler så nær abonnenten som mulig.
<br/></marg>
      <marg niv="1" id="/paragraf/4/marg/8"><i>Husholdningsavfall:</i> Avfall fra private husholdninger, fritidsboliger og tilsvarende, herunder større gjenstander som løst inventar og lignende.
<br/></marg>
      <marg niv="1" id="/paragraf/4/marg/9"><i>Kommunal renovasjon:</i> Lovpålagt kommunal renovasjon av husholdningsavfall samt renovasjon av næringsavfall som er med i den samme ordningen.
<br/></marg>
      <marg niv="1" id="/paragraf/4/marg/10"><i>Kildesortere:</i> Å holde avfallets ulike fraksjoner separert fra hverandre etter hvert som de oppstår (ved kilden).
<br/></marg>
      <marg niv="1" id="/paragraf/4/marg/11"><i>Kompostering:</i> Biologisk nedbryting og stabilisering av organisk avfall med lufttilgang.
<br/></marg>
      <marg niv="1" id="/paragraf/4/marg/12"><i>Lokalt avfallsmottak:</i> Spesielt tilrettelagt område med organisert oppsamling av separert avfall, som er betjent og har faste åpningstider.
<br/></marg>
      <marg niv="1" id="/paragraf/4/marg/13"><i>Næringsavfall:</i> Avfall fra offentlige og private virksomheter og institusjoner.
<br/></marg>
      <marg niv="1" id="/paragraf/4/marg/14"><i>Oppsamlingsenhet:</i> Stativ for sekk, plastdunk/-beholder, container eller annen godkjent enhet for å henlegge avfall frem til kommunal henting.
<br/></marg>
      <marg niv="1" id="/paragraf/4/marg/15"><i>Restavfall:</i> Avfall det ikke er opprettet egne sorteringsordninger for. Dette er avfall som blir igjen etter kildesortering og sentralsortering av husholdnings- og næringsavfall.
<br/></marg>
      <marg niv="1" id="/paragraf/4/marg/16"><i>Returpunkt:</i> Lokalt ubetjent oppsamlingssted hvor abonnentene kan levere/sortere en eller flere avfallsfraksjoner, for eksempel glass, papir osv.
<br/></marg>
      <marg niv="1" id="/paragraf/4/marg/17"><i>Smittefarlig avfall:</i> Smittefarlig, potensielt smittefarlig, estetisk skjemmende avfall som blod og stikkende/skjærende avfall.
<br/></marg>
      <marg niv="1" id="/paragraf/4/marg/18"><i>Våtorganisk avfall:</i> Lett nedbrytbart organisk avfall, som matavfall, planterester, hageavfall, kattesand og vått husholdningspapir.</marg>
    </paragraf>
    <paragraf id="/paragraf/5" url="https://lovdata.no/lovtidend/forskrift/2012-12-18-1482/p5">
      <pverdi>§ 5.</pverdi>
      <ptittel>Kommunal renovasjon av avfall</ptittel>
      <br/>
      <ledd id="/paragraf/5/ledd/1">
        <i>Lovpålagt innsamling av husholdningsavfall</i>
      </ledd>
      <ledd id="/paragraf/5/ledd/2">I Gol kommune er det lovpålagt kommunal renovasjon av husholdningsavfall, jf. lov 13. mars 1981 nr. 6 om vern mot forurensninger og om avfall (forurensningsloven). Alle eiendommer mv. som faller innenfor denne forskriftens § 2 første og andre ledd omfattes av denne renovasjonsordningen.</ledd>
      <ledd id="/paragraf/5/ledd/3">Kommunen kan etter grunngitt skriftlig søknad og eventuelt uttale fra Hallingdal Renovasjon IKS, gi dispensasjon for særskilte tilfeller. Kommunene har egne retningslinjer for fritak.</ledd>
      <ledd id="/paragraf/5/ledd/4">Kommunen kan ved generelle bestemmelser, eller i det enkelte tilfelle, stille krav til den enkelte abonnent eller avfallsprodusent om kildesortering og leveringsmetode for de ulike deler av avfallet, for å sikre en økonomisk, miljø- og ressursmessig best mulig håndtering av avfallet.</ledd>
      <ledd id="/paragraf/5/ledd/5">Uten skriftlig tillatelse fra kommunen kan ingen samle inn husholdningsavfall i Gol kommune. Det er ikke tillatt å henlegge avfall utenom godkjent avfallsanlegg. Det er heller ikke tillatt å brenne avfall utenom godkjent anlegg, slik at det kan medføre fare for forurensning eller hygieniske ulemper for omgivelsene. Det er heller ikke tillatt å grave ned eller henlegge avfall o.l. i naturen. Jamfør også forskrift 17. november 2009 nr. 1776 om open brenning og brenning av avfall i småomnar, Gol kommune, Buskerud.
<br/></ledd>
      <ledd id="/paragraf/5/ledd/6">
        <i>Kommunal renovasjon</i>
      </ledd>
      <ledd id="/paragraf/5/ledd/7">Den kommunale renovasjonsordningen omfatter husholdningsavfall samt næringsavfall som etter kommunalt vedtak er med i den samme ordningen.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2012-12-18-1482/p6">
      <pverdi>§ 6.</pverdi>
      <ptittel>Avfall som ikke omfattes av kommunal innsamling</ptittel>
      <ledd id="/paragraf/6/ledd/1">Næringsavfall og farlig avfall fra næring omfattes ikke av lovpålagt kommunal renovasjon, og avfallsbesitter skal selv dekke alle kostnader og ha ansvar for å bringe slikt avfall til godkjent betjent avfallsmottak. Det er ikke tillatt å henlegge avfall på kommunale ubetjente retur-/konteinerpunkt. Det er heller ikke tillatt å brenne avfall, grave ned eller henlegge avfall og lignende i naturen.</ledd>
      <ledd id="/paragraf/6/ledd/2">For næringsavfall som hensiktsmessig kan samles inn sammen med husholdningsavfall kan kommunen tilby innsamling sammen med husholdningsavfallet.</ledd>
      <ledd id="/paragraf/6/ledd/3">For de fleste avfallstyper som ikke omfattes av den tvungne renovasjonsordningen, tilbyr kommunen mottak ved lokale avfallsmottak, sorteringsanlegg eller forbrenningsanlegg. Kommunen kan også, der dette er hensiktsmessig, tilby egen innsamling av næringsavfall som faller utenfor den kommunale innsamlingen.</ledd>
      <ledd id="/paragraf/6/ledd/4">Avfallsbesitter må selv sørge for å bringe farlig avfall og næringsavfall til godkjent avfallsbehandling.</ledd>
      <ledd id="/paragraf/6/ledd/5">Kommunen er delegert myndighet til å føre tilsyn med besitter av næringsavfall.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2012-12-18-1482/p7">
      <pverdi>§ 7.</pverdi>
      <ptittel>Krav til sortering m.m. av avfallet</ptittel>
      <ledd id="/paragraf/7/ledd/1">Abonnenter som omfattes av lovpålagt kommunal renovasjonsordning plikter å kildesortere avfallet etter kommunens henvisning iht. de avfallsfraksjoner kommunen etablerer innsamlings- og mottaksordninger for.</ledd>
      <ledd id="/paragraf/7/ledd/2">Avfall som leveres til kommunal renovasjonsordning kan bli manuelt sortert/kontrollert. Abonnenten er selv ansvarlig for at avfall han vil holde konfidensielt er makulert.
<br/></ledd>
      <ledd id="/paragraf/7/ledd/3">
        <i>Henteordning</i>
      </ledd>
      <ledd id="/paragraf/7/ledd/4">Alle abonnenter som inngår i lovpålagt kommunal avfallsordning med henteordning skal kildesortere avfallet etter kommunens henvisning i egne oppsamlingsenheter på eiendommen.
<br/></ledd>
      <ledd id="/paragraf/7/ledd/5">
        <i>Bringeordning</i>
      </ledd>
      <ledd id="/paragraf/7/ledd/6">Alle abonnenter som inngår i lovpålagt kommunal avfallsordning med bringeordning skal kildesortere avfallet etter kommunens anvisning i oppsamlingsenheter på sentrale steder eller på returpunkter.
<br/></ledd>
      <ledd id="/paragraf/7/ledd/7">
        <i>Lokale avfallsmottak</i>
      </ledd>
      <ledd id="/paragraf/7/ledd/8">Kildesorterte fraksjoner fra husholdningen kan også leveres til lokale avfallsmottak. Kommunen avgjør hvilke fraksjoner som kan leveres, hvilke som inngår i renovasjonsgebyret og hvilke som krever tilleggsbetaling. Husholdningsavfall som er for stort eller tungt til å kunne legges i oppsamlingsenhetene hos hver abonnent, skal leveres til lokalt avfallsmottak.</ledd>
      <ledd id="/paragraf/7/ledd/9">Farlig avfall skal ikke blandes med annet avfall. For farlig avfall fra husholdninger tilbyr kommunen egen innsamlingsordning for abonnenter med henteordning og betjente lokale avfallsmottak for abonnenter med bringeordning.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2012-12-18-1482/p8">
      <pverdi>§ 8.</pverdi>
      <ptittel>Kompostering</ptittel>
      <ledd id="/paragraf/8/ledd/1">Hageavfall bør komposteres i egen hage, alternativt leveres til lokalt avfallsmottak.</ledd>
      <ledd id="/paragraf/8/ledd/2">Abonnenter som har eget hageareal som er egnet for bruk av kompost, kan inngå avtale med kommunen om hjemmekompostering av våtorganisk avfall. Abonnenter som tegner slik avtale og derved reduserer sin egen avfallsmengde, kan gis redusert avfallsgebyr dersom våtorganisk avfall ikke legges i oppsamlingsenhetene. Brukeren skal dokumentere kunnskaper om kompostering, og kompostering skal skje i en beholder som er godkjent av kommunen. Komposteringen skal utføres på en hygienisk tilfredsstillende måte som ikke tiltrekker seg skadedyr, gir sigevann, vond lukt eller er sjenerende for omgivelsene. Abonnenten må selv anskaffe og bekoste beholder.</ledd>
      <ledd id="/paragraf/8/ledd/3">Eventuelle anvisninger fra kommunen skal følges, og det kan bli ført kontroll med at kontrakten etterleves.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2012-12-18-1482/p9">
      <pverdi>§ 9.</pverdi>
      <ptittel>Anskaffelse av oppsamlingsenheter</ptittel>
      <ledd id="/paragraf/9/ledd/1">Abonnenter med henteordning må selv bekoste oppsamlingsenhet (sekkestativ/trilledunk) for restavfall. Andre oppsamlingsenheter leveres abonnenten av kommunen og er registrert på den enkelte eiendom og skal ikke flyttes ved endringer i eier- eller festeforhold.</ledd>
      <ledd id="/paragraf/9/ledd/2">Oppsamlingsenheter skal leveres av kommunen for å sikre riktig kvalitet og at enhetene kan håndteres av kommunens innsamlingssystem/-utstyr, samt at avfallet sikres mot skadedyr og gjør at utstyret tåler normal bruk.</ledd>
      <ledd id="/paragraf/9/ledd/3">Kommunen kan pålegge flere abonnenter å bruke felles beholder når dette er hensiktsmessig iht. mål i § 1.</ledd>
      <ledd id="/paragraf/9/ledd/4">Kommunen kan pålegge den enkelte abonnent å øke volumet eller antallet på oppsamlingsenhet(er) hvis dette synes nødvendig for å sikre tilstrekkelig sortering av avfallet, eller for å hindre at avfallet oppbevares eller disponeres på en uheldig måte. Dette vil som hovedregel medføre økning i abonnementskostnaden.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2012-12-18-1482/p10">
      <pverdi>§ 10.</pverdi>
      <ptittel>Plassering av oppsamlingsenheter og krav til veistandard</ptittel>
      <ledd id="/paragraf/10/ledd/1">Alle oppsamlingsenheter må plasseres slik at de ikke gir hygieniske ulemper eller er til sjenanse (dvs. praktisk og estetisk) for andre, verken ved oppbevaring eller i forbindelse med tømming. På hentestedet skal oppsamlingsenheter plasseres lett tilgjengelig på et plant og fast underlag i bakkenivå. Det skal settes av tilstrekkelig areal til plassering og håndtering av oppsamlingsutstyr. Enhetene skal plasseres slik at renovatørene er sikret mot forulempninger fra husdyr.</ledd>
      <ledd id="/paragraf/10/ledd/2">Dersom plassering av oppsamlingsenheter utgjør en skaderisiko, forringer renovatørenes arbeidsmiljø eller medfører andre ulemper, kan kommunen kreve at enhetene omplasseres.
<br/></ledd>
      <ledd id="/paragraf/10/ledd/3">
        <i>Veistandarder</i>
      </ledd>
      <ledd id="/paragraf/10/ledd/4">Privat atkomstvei som renovasjonsbilen bruker frem til hentested skal være kjørbare for større kjøretøy og ha tilstrekkelige snuplass. Privat atkomstvei skal tåle akseltrykk på 8 tonn, ha veibredde på minimum 3,0 meter, og fri høyde på minimum 4,0 meter (herunder fri for vegetasjon innenfor kjørebane og i 4,0 meters høyde).</ledd>
      <ledd id="/paragraf/10/ledd/5">Transportør kjører kun på privat atkomstvei der kommunen finner det hensiktsmessig.</ledd>
      <ledd id="/paragraf/10/ledd/6">Vei for manuell transport av oppsamlingsenheter og avfall for øvrig (transportvei) skal være fri for trapper og andre hindringer. Dersom renovatøren må passere dører eller porter, må disse utstyres med stoppere som låser døren eller porten i åpen stilling.</ledd>
      <ledd id="/paragraf/10/ledd/7">I perioder med is og snø må privat atkomstvei, transportvei og hentested være tilstrekkelig måket for snø, sandstrødd og uten fare for takras o.l. Kommunen kan i slike perioder påby en annen plassering av oppsamlingsenhetene enn hva som kreves resten av året.</ledd>
      <ledd id="/paragraf/10/ledd/8">Abonnenter med henteordning skal plassere sine oppsamlingsenheter (sekkestativ og sorteringsskap) så nær innsamlingsrute som praktisk mulig innenfor en gangavstand på 20 meter målt fra veikant (offentlig vei eventuelt privat atkomst vei).</ledd>
      <ledd id="/paragraf/10/ledd/9">Abonnenter med henteordning som bruker dunk, skal plassere oppsamlingsenhetene så nær innsamlingsrute som praktisk mulig innenfor en gangavstand på 10 meter målt fra veikant.</ledd>
      <ledd id="/paragraf/10/ledd/10">Når abonnenten ikke har mulighet til permanent plassering av oppsamlingsenheter på egen grunn, skal oppsamlingsenhetene merkes med abonnentens husnummer, eller gårds- og bruksnummer.</ledd>
      <ledd id="/paragraf/10/ledd/11">Privat atkomstvei, transportvei, utforming av hentested, avfallsrom etc. skal utføres i samsvar med gjeldende byggeforskrifter og godkjennes av kommunen.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2012-12-18-1482/p11">
      <pverdi>§ 11.</pverdi>
      <ptittel>Bruk av oppsamlingsenheter</ptittel>
      <ledd id="/paragraf/11/ledd/1">Oppsamlingsenheter må kun brukes til oppsamling av avfall som omfattes av denne forskriften, og skal ikke inneholde gjenstander som kan utsette renovatøren for fare eller ulempe under håndteringen.</ledd>
      <ledd id="/paragraf/11/ledd/2">Det er ikke tillatt å legge andre typer avfall i oppsamlingsenheten enn det beholderne eller sekkene er beregnet for og som kommunen til enhver tid bestemmer.</ledd>
      <ledd id="/paragraf/11/ledd/3">Det er ikke tillatt å bruke oppsamlingsenhetene til følgende avfall: Smitte- og risikoavfall, flytende avfall, større metallgjenstander, stein og jord, hageavfall, sand/grus, bygningsavfall, etsende, eksplosivt eller selvantennelig avfall.</ledd>
      <ledd id="/paragraf/11/ledd/4">Farlig avfall skal kun leveres til oppsamlingsenhet (rød boks) som er merket med dette. I tvilstilfeller skal kommunen kontaktes på forhånd.</ledd>
      <ledd id="/paragraf/11/ledd/5">Fuktig avfall, skarpe eller knuselige gjenstander mv. skal være forsvarlig innpakket før plassering i beholderen. Varm aske må avkjøles helt før den blir emballert og lagt i beholderen. Aske, avfall fra støvsuger og annet avfall som kan gi støvplage, må være emballert slik at det ikke oppstår støvplage under innsamling.
<br/></ledd>
      <ledd id="/paragraf/11/ledd/6">
        <i>For abonnenter med henteordning</i>
      </ledd>
      <ledd id="/paragraf/11/ledd/7">Det skal kun nyttes sekk utlevert av kommunen i sekkestativ. Alt avfall skal ligge i godkjent oppsamlingsenhet som ikke er fylt mer enn til fyllkant/fyllmerking på sekk, og slik at lokk på sekkestativ/dunk kan lukkes. Avfallet skal være forsvarlig innpakket og skal ikke pakkes fastere enn at enheten kan tømmes uten besvær. Maksimal tillatt vekt for 100 liters sekk er 20 kg.</ledd>
      <ledd id="/paragraf/11/ledd/8">På vinterstid er abonnenten ansvarlig for at avfallet ikke er frosset fast i sekkestativ/dunk og at den dermed ikke lar seg tømme.</ledd>
      <ledd id="/paragraf/11/ledd/9">Abonnent som plasserer sekk utenom sekkestativ er ansvarlig for å rydde opp dersom sekken blir ødelagt av dyr, fugl eller på annen måte er ødelagt før innsamling.</ledd>
      <ledd id="/paragraf/11/ledd/10">I tilfeller hvor abonnenten etter avtale bringer avfallet fram til kjørerute på innsamlingsdag, må dette gjøres innen kl 06.00 samme dag for å ha krav på innsamling.</ledd>
      <ledd id="/paragraf/11/ledd/11">Abonnent som benytter trilledunk til restavfall får ikke utlevert sekk.
<br/></ledd>
      <ledd id="/paragraf/11/ledd/12">
        <i>For hytter, fritidsboliger og abonnenter med bringeordning</i>
      </ledd>
      <ledd id="/paragraf/11/ledd/13">Beholdere som er utplassert og merket for husstander, hytter, fritidsboliger og støler, skal bare benyttes av abonnenter med avgiftsgrunnlag for bringeordning, og bare for de avfallsfraksjonene de er merket for.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2012-12-18-1482/p12">
      <pverdi>§ 12.</pverdi>
      <ptittel>Kommunens plikter</ptittel>
      <ledd id="/paragraf/12/ledd/1">Innsamling og tømming skal foregå slik at det medfører minst mulig ulempe mht støv, støy, lukt o.l. Under transport skal avfallet være sikret slik at det ikke faller av eller tilsøler plass eller vei. Eventuelt søl fra tømmingen skal fjernes av renovatør (dersom krav i § 11 er fulgt). Eventuelt etablert sikring av beholder skal benyttes av renovatør.
<br/></ledd>
      <ledd id="/paragraf/12/ledd/2">
        <i>Bringeordning</i>
      </ledd>
      <ledd id="/paragraf/12/ledd/3">Kommunen har ansvar for utplassering og vedlikehold av oppsamlingsenheter for abonnenter med bringeordning. Kommunen skal sørge for oppstillingsplass, tilstrekkelig kapasitet for de forskjellige fraksjoner og nødvendig renhold av oppsamlingsenhetene.
<br/></ledd>
      <ledd id="/paragraf/12/ledd/4">
        <i>Henteordning</i>
      </ledd>
      <ledd id="/paragraf/12/ledd/5">Renovatøren er bare pliktig til å ta med avfall som er lagt i godkjent oppsamlingsenhet og som brukes iht denne forskrift.</ledd>
      <ledd id="/paragraf/12/ledd/6">Avfallet skal hentes etter gjeldende tømmerutine som fastsettes av kommunen og kunngjøres på egnet måte. Ved endring i tømmerutiner og andre forhold i kommunal avfallsordning som er av vesentlig betydning, skal abonnenten varsles i god tid og på en hensiktsmessig måte.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2012-12-18-1482/p13">
      <pverdi>§ 13.</pverdi>
      <ptittel>Abonnentens plikter</ptittel>
      <ledd id="/paragraf/13/ledd/1">Abonnenter med henteordning er ansvarlig for oppstilling av oppsamlingsutstyr på sin eiendom eller etter avtale på annen manns grunn, og at det er plassert iht. § 10 i denne forskrift.</ledd>
      <ledd id="/paragraf/13/ledd/2">Alle abonnenter er ansvarlig for at bruk av oppsamlingsenheter skjer i samsvar med denne forskriften.</ledd>
      <ledd id="/paragraf/13/ledd/3">Abonnent med henteordning har ikke lov til å levere avfall i konteinere på returpunkt som er plassert ut av kommunen til abonnenter med bringeordning.</ledd>
      <ledd id="/paragraf/13/ledd/4">Abonnenten står også ansvarlig for nødvendig renhold og vedlikehold av oppsamlingsenheter, hentested og atkomstvei, samt for eventuelle skader på oppsamlingsenhetene pga. uhensiktsmessig plassering, feilaktig bruk, hærverk eller lignende. Kommunen avgjør når en enhet må repareres eller fornyes, og foretar reparasjon og utskifting av utlevert utstyr etter behov.</ledd>
      <ledd id="/paragraf/13/ledd/5">Eventuelle endringer i abonnementsforhold skal omgående meldes til kommunen.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2012-12-18-1482/p14">
      <pverdi>§ 14.</pverdi>
      <ptittel>Gebyrplikt</ptittel>
      <ledd id="/paragraf/14/ledd/1">Abonnenter som omfattes av bestemmelsene i denne forskrift skal betale renovasjonsgebyr. Gebyrets størrelse fastsettes av kommunen for hvert år.</ledd>
      <ledd id="/paragraf/14/ledd/2">Tinglyst hjemmelshaver, eier eller fester av eiendom/matrikkelenhet der det oppstår husholdningsavfall plikter straks å melde fra til kommunen dersom eiendommen ikke står i gebyrregisteret for husholdningsavfall. Dersom abonnenten ikke har gitt beskjed om abonnentsforhold, og har hatt anledning til å benytte renovasjonsordningen, kan kommunen med tilbakevirkende kraft kreve gebyr for inntil 3 år.</ledd>
      <ledd id="/paragraf/14/ledd/3">For hytter, støler og fritidseiendommer påløper gebyr fra og med året etter at tillatelse til oppføring av bygget er gitt. Dersom eier eller fester kan dokumentere at bygningen ikke er tatt i bruk kan kommunen gi fritak jf. § 5.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2012-12-18-1482/p15">
      <pverdi>§ 15.</pverdi>
      <ptittel>Gebyrdifferensiering</ptittel>
      <ledd id="/paragraf/15/ledd/1">Kommunen kan innføre differensierte gebyrsatser. Differensiering kan skje på grunnlag av innsamlingsordning, beliggenhet, avfallsmengder, avfallstyper, materialgjenvinning, mv.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2012-12-18-1482/p16">
      <pverdi>§ 16.</pverdi>
      <ptittel>Innkreving av gebyr og renter</ptittel>
      <ledd id="/paragraf/16/ledd/1">Abonnenten skal betale årlig renovasjonsgebyr. Beløpet per år kreves inn av kommunen i henhold til forurensingslovens § 34. Abonnenter som ikke vil delta i tvungen renovasjonsordning, etter at kommunen har fattet lovlig vedtak om dette, er pliktig til å betale fullt renovasjonsgebyr.</ledd>
      <ledd id="/paragraf/16/ledd/2">Avfallsgebyr med tillegg for løpende renter og kostnader er sikret ved lovbestemt pant etter panteloven § 6-1. Om renteplikt ved for sen betaling og inndriving av avfallsgebyr gjelder reglene i lov 6. juni 1975 nr. 29 om eiendomsskatt til kommunene § 26 og § 27 tilsvarende.</ledd>
      <ledd id="/paragraf/16/ledd/3">Kommunen kan overlate registrering av abonnementsforhold og innkreving av gebyr til et interkommunalt selskap.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2012-12-18-1482/p17">
      <pverdi>§ 17.</pverdi>
      <ptittel>Klageadgang</ptittel>
      <ledd id="/paragraf/17/ledd/1">Vedtak i denne forskriften kan påklages dersom vedtaket er et enkeltvedtak, jf. forvaltningsloven § 2b og forurensningsloven § 85. Klagen blir behandlet etter regelverket i forvaltningsloven, jf. kap. VI i forvaltningsloven. Klagen sendes til kommunen. Dersom klagen ikke blir tatt til følge, skal den legges frem for kommunen sin faste klagenemnd.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2012-12-18-1482/p18">
      <pverdi>§ 18.</pverdi>
      <ptittel>Sanksjoner og straff</ptittel>
      <ledd id="/paragraf/18/ledd/1">Ved manglende eller feilaktig sortering av avfallet i henhold til bestemmelsene i denne forskrift, vil det bli gitt melding fra kommunen om at dette må rettes. Ved graverende eller gjentatte overskridelser av sorteringsbestemmelsene kan renovatør nekte å tømme oppsamlingsenhet før avfallet er korrekt sortert. For å unngå eventuelle helsemessige problemer kan kommunen også i slike tilfeller sørge for separat innkjøring og sortering av det feilsorterte avfallet for abonnentens regning.</ledd>
      <ledd id="/paragraf/18/ledd/2">Tilsvarende tiltak som beskrevet i foregående ledd kan også tas i bruk for situasjoner med oppsamlingsenheter som er overfylte, for tunge, feilaktig plassert, eller på annen måte i strid med bestemmelsene i denne forskrift.</ledd>
      <ledd id="/paragraf/18/ledd/3">Overtredelse av denne forskriften kan utover dette straffes med bøter, jf. forurensningsloven § 79 annet ledd.</ledd>
      <avsnitt id="/paragraf/18/ledd/3/avsnitt/1"/>
    </paragraf>
  </tekst>
</dokument>
