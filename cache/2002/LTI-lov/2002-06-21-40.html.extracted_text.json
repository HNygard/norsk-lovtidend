[
    {
        "tag": "p",
        "class": "marg",
        "html": "Ot.prp.nr.71 (2001–2002), Innst.O.nr.60 (2001–2002) og Besl.O.nr.69 (2001–2002). Odels- og lagtingsvedtak hhv. 11. og 17. juni  2002. Fremmet av Samferdselsdepartementet.",
        "text": "Ot.prp.nr.71 (2001–2002), Innst.O.nr.60 (2001–2002) og Besl.O.nr.69 (2001–2002). Odels- og lagtingsvedtak hhv. 11. og 17. juni 2002. Fremmet av Samferdselsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 18. juni 1965 nr. 4 om vegtrafikk gjøres følgende endring:",
        "text": "I lov 18. juni 1965 nr. 4 om vegtrafikk gjøres følgende endring:"
    },
    {
        "tag": "p",
        "class": "marg",
        "html": "§ 33 nr. 1 nytt første ledd skal lyde:",
        "text": "§ 33 nr. 1 nytt første ledd skal lyde:"
    },
    {
        "tag": "p",
        "class": "avsnitt",
        "html": "Kongen kan gi forskrift om at førerkortet skal inndras for en bestemt tid av hensyn til trafikksikkerheten, dersom innehaveren har fått nærmere angitte straffbare handlinger registrert et bestemt antall ganger i løpet av en fastsatt tidsperiode. Det kan fastsettes ulik registrering av ulike straffbare handlinger, og avhengig av om vedkommende har førerkort med eller uten prøveperiode. Det kan settes vilkår for å få førerkortet tilbake etter inndragningen.",
        "text": "Kongen kan gi forskrift om at førerkortet skal inndras for en bestemt tid av hensyn til trafikksikkerheten, dersom innehaveren har fått nærmere angitte straffbare handlinger registrert et bestemt antall ganger i løpet av en fastsatt tidsperiode. Det kan fastsettes ulik registrering av ulike straffbare handlinger, og avhengig av om vedkommende har førerkort med eller uten prøveperiode. Det kan settes vilkår for å få førerkortet tilbake etter inndragningen."
    },
    {
        "tag": "p",
        "class": "marg",
        "html": "Nåværende første ledd blir nytt annet ledd, og skal lyde:",
        "text": "Nåværende første ledd blir nytt annet ledd, og skal lyde:"
    },
    {
        "tag": "p",
        "class": "avsnitt",
        "html": "Blir den som har førerkort eller mopedførerbevis, ilagt straff eller domfelt for en straffbar handling, kan politimesteren eller den han gir myndighet i tilfeller som ikke leder til registrering etter første ledd, treffe vedtak om inndragning av førerkortet eller mopedførerbeviset for nærmere fastsatt tid eller for alltid, dersom hensynet til trafikksikkerheten eller allmenne hensyn ellers krever det. Det samme gjelder dersom innehaveren ikke er edruelig eller hans vandel for øvrig er slik at han ikke anses skikket til å føre motorvogn.",
        "text": "Blir den som har førerkort eller mopedførerbevis, ilagt straff eller domfelt for en straffbar handling, kan politimesteren eller den han gir myndighet i tilfeller som ikke leder til registrering etter første ledd, treffe vedtak om inndragning av førerkortet eller mopedførerbeviset for nærmere fastsatt tid eller for alltid, dersom hensynet til trafikksikkerheten eller allmenne hensyn ellers krever det. Det samme gjelder dersom innehaveren ikke er edruelig eller hans vandel for øvrig er slik at han ikke anses skikket til å føre motorvogn."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft straks.",
        "text": "Loven trer i kraft straks."
    }
]