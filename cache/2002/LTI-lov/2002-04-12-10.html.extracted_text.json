[
    {
        "tag": "p",
        "class": "marg",
        "html": "<a data-id=\"forarbeid/otprp-30-200102\" class=\" reference\" href=\"/forarbeid/otprp-30-200102\">Ot.prp.nr.30 (2001–2002)</a>, <a data-id=\"forarbeid/inns-o-27-200102\" class=\" reference\" href=\"/forarbeid/inns-o-27-200102\">Innst.O.nr.27 (2001–2002)</a> og <a data-id=\"forarbeid/besl-o-38-200102\" class=\" reference\" href=\"/forarbeid/besl-o-38-200102\">Besl.O.nr.38 (2001–2002)</a>. Odels- og lagtingsvedtak hhv. 26. februar og 22. mars 2002. Fremja av Utdannings- og forskingsdepartementet.",
        "text": "Ot.prp.nr.30 (2001–2002), Innst.O.nr.27 (2001–2002) og Besl.O.nr.38 (2001–2002). Odels- og lagtingsvedtak hhv. 26. februar og 22. mars 2002. Fremja av Utdannings- og forskingsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1998-07-17-61\" class=\" reference\" href=\"/lov/1998-07-17-61\">lov 17. juli 1998 nr. 61</a> om grunnskolen og den vidaregåande opplæringa (opplæringslova) blir det gjort følgjande endringar:",
        "text": "I lov 17. juli 1998 nr. 61 om grunnskolen og den vidaregåande opplæringa (opplæringslova) blir det gjort følgjande endringar:"
    },
    {
        "tag": "p",
        "class": "marg",
        "html": "§ 2-3 første ledd første punktum skal lyde:",
        "text": "§ 2-3 første ledd første punktum skal lyde:"
    },
    {
        "tag": "p",
        "class": "avsnitt",
        "html": "Grunnskoleopplæringa skal omfatte kristendoms-, religions- og livssynskunnskap, norsk, matematikk, framandspråk, kroppsøving, kunnskap om heimen, samfunnet og naturen, og estetisk, praktisk og sosial opplæring.",
        "text": "Grunnskoleopplæringa skal omfatte kristendoms-, religions- og livssynskunnskap, norsk, matematikk, framandspråk, kroppsøving, kunnskap om heimen, samfunnet og naturen, og estetisk, praktisk og sosial opplæring."
    },
    {
        "tag": "p",
        "class": "marg",
        "html": "Overskrifta til § 2-4 skal lyde:",
        "text": "Overskrifta til § 2-4 skal lyde:"
    },
    {
        "tag": "p",
        "class": "marg",
        "html": "Undervisninga i faget kristendoms-, religions- og livssynskunnskap. Fritak frå religiøse aktivitetar m.m.",
        "text": "Undervisninga i faget kristendoms-, religions- og livssynskunnskap. Fritak frå religiøse aktivitetar m.m."
    },
    {
        "tag": "p",
        "class": "marg",
        "html": "§ 2-4 første, andre og tredje leddet skal lyde:",
        "text": "§ 2-4 første, andre og tredje leddet skal lyde:"
    },
    {
        "tag": "p",
        "class": "avsnitt",
        "html": "Undervisninga i kristendoms-, religions- og livssynskunnskap skal",
        "text": "Undervisninga i kristendoms-, religions- og livssynskunnskap skal"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">gje grundig kjennskap til Bibelen og kristendommen som kulturarv og evangelisk-luthersk tru,</td></tr>",
        "text": "-\tgje grundig kjennskap til Bibelen og kristendommen som kulturarv og evangelisk-luthersk tru,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">gje kjennskap til andre kristne kyrkjesamfunn,</td></tr>",
        "text": "-\tgje kjennskap til andre kristne kyrkjesamfunn,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">gje kjennskap til andre verdsreligionar og livssyn, etiske og filosofiske emne,</td></tr>",
        "text": "-\tgje kjennskap til andre verdsreligionar og livssyn, etiske og filosofiske emne,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">fremje forståing og respekt for kristne og humanistiske verdiar og</td></tr>",
        "text": "-\tfremje forståing og respekt for kristne og humanistiske verdiar og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">fremje forståing, respekt og evne til dialog mellom menneske med ulik oppfatning av trudoms- og livssynsspørsmål.</td></tr>",
        "text": "-\tfremje forståing, respekt og evne til dialog mellom menneske med ulik oppfatning av trudoms- og livssynsspørsmål."
    },
    {
        "tag": "p",
        "class": "avsnitt",
        "html": "Kristendoms-, religions- og livssynskunnskap er eit ordinært skolefag som normalt skal samle alle elevar. Undervisninga i faget skal ikkje vere forkynnande.",
        "text": "Kristendoms-, religions- og livssynskunnskap er eit ordinært skolefag som normalt skal samle alle elevar. Undervisninga i faget skal ikkje vere forkynnande."
    },
    {
        "tag": "p",
        "class": "avsnitt",
        "html": "Den som skal undervise i kristendoms-, religions- og livssynskunnskap, skal ta utgangspunkt i grunnskolen sin føremålsparagraf i § 1-2 og presentera kristendommen, dei ulike religionar og livssyn ut frå sin eigenart. Dei same pedagogiske prinsipp skal leggjast til grunn for undervisninga i dei ulike emne.",
        "text": "Den som skal undervise i kristendoms-, religions- og livssynskunnskap, skal ta utgangspunkt i grunnskolen sin føremålsparagraf i § 1-2 og presentera kristendommen, dei ulike religionar og livssyn ut frå sin eigenart. Dei same pedagogiske prinsipp skal leggjast til grunn for undervisninga i dei ulike emne."
    },
    {
        "tag": "p",
        "class": "marg",
        "html": "§ 4A-4 første leddet skal lyde:",
        "text": "§ 4A-4 første leddet skal lyde:"
    },
    {
        "tag": "p",
        "class": "avsnitt",
        "html": "For opplæringa etter dette kapitlet gjeld §§ 13-1 til 13-3 a.",
        "text": "For opplæringa etter dette kapitlet gjeld §§ 13-1 til 13-3 a."
    },
    {
        "tag": "p",
        "class": "marg",
        "html": "Overskrifta til § 13-2 skal lyde:",
        "text": "Overskrifta til § 13-2 skal lyde:"
    },
    {
        "tag": "p",
        "class": "marg",
        "html": "Plikt for fylkeskommunen til å sørgje for grunnskoleopplæring, spesialpedagogisk hjelp og vidaregåande opplæring i sosiale institusjonar",
        "text": "Plikt for fylkeskommunen til å sørgje for grunnskoleopplæring, spesialpedagogisk hjelp og vidaregåande opplæring i sosiale institusjonar"
    },
    {
        "tag": "p",
        "class": "marg",
        "html": "§ 13-2 første leddet skal lyde:",
        "text": "§ 13-2 første leddet skal lyde:"
    },
    {
        "tag": "p",
        "class": "avsnitt",
        "html": "Fylkeskommunen skal oppfylle retten til grunnskoleopplæring, spesialpedagogisk hjelp og vidaregåande opplæring i sosiale institusjonar som fylkeskommunen har ansvaret for å drive.",
        "text": "Fylkeskommunen skal oppfylle retten til grunnskoleopplæring, spesialpedagogisk hjelp og vidaregåande opplæring i sosiale institusjonar som fylkeskommunen har ansvaret for å drive."
    },
    {
        "tag": "p",
        "class": "marg",
        "html": "Ny § 13-3 a skal lyde:",
        "text": "Ny § 13-3 a skal lyde:"
    },
    {
        "tag": "div",
        "class": "paragraf",
        "html": "§ 13-3 a. <em class=\" \">Plikt for fylkeskommunen til å sørgje for grunnskoleopplæring, spesialpedagogisk hjelp og vidaregåande opplæring i helseinstitusjonar som regionale helseføretak eig.</em>",
        "text": "§ 13-3 a. Plikt for fylkeskommunen til å sørgje for grunnskoleopplæring, spesialpedagogisk hjelp og vidaregåande opplæring i helseinstitusjonar som regionale helseføretak eig."
    },
    {
        "tag": "p",
        "class": "avsnitt",
        "html": "Fylkeskommunen skal oppfylle retten til grunnskoleopplæring, spesialpedagogisk hjelp og vidaregåande opplæring etter lova her for pasientar i helseinstitusjonar som det regionale helseføretaket, oppretta etter helseføretakslova § 8, eig i fylkeskommunen. Helseføretaket skal sørgje for nødvendige lokale med inventar og utstyr til opplæringa.",
        "text": "Fylkeskommunen skal oppfylle retten til grunnskoleopplæring, spesialpedagogisk hjelp og vidaregåande opplæring etter lova her for pasientar i helseinstitusjonar som det regionale helseføretaket, oppretta etter helseføretakslova § 8, eig i fylkeskommunen. Helseføretaket skal sørgje for nødvendige lokale med inventar og utstyr til opplæringa."
    },
    {
        "tag": "p",
        "class": "avsnitt",
        "html": "Departementet gir nærmare forskrifter eller pålegg i enkelttilfelle om ansvaret til fylkeskommunen.",
        "text": "Departementet gir nærmare forskrifter eller pålegg i enkelttilfelle om ansvaret til fylkeskommunen."
    },
    {
        "tag": "p",
        "class": "marg",
        "html": "§ 13-4 første leddet skal lyde:",
        "text": "§ 13-4 første leddet skal lyde:"
    },
    {
        "tag": "p",
        "class": "avsnitt",
        "html": "Kommunen er ansvarleg for skyss av grunnskoleelevar og vaksne som har rett til skyss på grunn av særleg farleg eller vanskeleg skoleveg. Kommunen er ansvarleg for å oppfylle retten til skyss av førskolebarn etter § 7-6. Kommunen skal oppfylle retten til reisefølgje og tilsyn for førskolebarn, grunnskoleelevar og vaksne. Elles er fylkeskommunen ansvarleg for skyss, reisefølgje og tilsyn etter reglane i kapittel 7. Kommunane betaler refusjon etter persontakst for grunnskoleelevar og vaksne som blir skyssa av fylkeskommunen.",
        "text": "Kommunen er ansvarleg for skyss av grunnskoleelevar og vaksne som har rett til skyss på grunn av særleg farleg eller vanskeleg skoleveg. Kommunen er ansvarleg for å oppfylle retten til skyss av førskolebarn etter § 7-6. Kommunen skal oppfylle retten til reisefølgje og tilsyn for førskolebarn, grunnskoleelevar og vaksne. Elles er fylkeskommunen ansvarleg for skyss, reisefølgje og tilsyn etter reglane i kapittel 7. Kommunane betaler refusjon etter persontakst for grunnskoleelevar og vaksne som blir skyssa av fylkeskommunen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringane i § 13-2 og ny § 13-3 a trer i kraft straks.",
        "text": "Endringane i § 13-2 og ny § 13-3 a trer i kraft straks."
    },
    {
        "tag": "p",
        "class": "avsnitt",
        "html": "Dei andre endringane trer i kraft til den tid Kongen fastset. Dei enkelte reglane i lova kan setjast i verk til ulik tid.",
        "text": "Dei andre endringane trer i kraft til den tid Kongen fastset. Dei enkelte reglane i lova kan setjast i verk til ulik tid."
    }
]