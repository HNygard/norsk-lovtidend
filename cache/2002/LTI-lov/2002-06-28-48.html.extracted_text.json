[
    {
        "tag": "p",
        "class": "marg",
        "html": "Ot.prp.nr.84 (2001–2002), Innst.O.nr.76 (2001–2002) og Besl.O.nr.83 (2001–2002). Odels- og lagtingsvedtak hhv. 13. og 17. juni  2002. Fremmet av Finansdepartementet.",
        "text": "Ot.prp.nr.84 (2001–2002), Innst.O.nr.76 (2001–2002) og Besl.O.nr.83 (2001–2002). Odels- og lagtingsvedtak hhv. 13. og 17. juni 2002. Fremmet av Finansdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven) gjøres følgende endring:",
        "text": "I lov 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven) gjøres følgende endring:"
    },
    {
        "tag": "p",
        "class": "marg",
        "html": "§ 3 bokstav b første avsnitt tredje punktum skal lyde:",
        "text": "§ 3 bokstav b første avsnitt tredje punktum skal lyde:"
    },
    {
        "tag": "p",
        "class": "avsnitt",
        "html": "Utgifter til erverv av driftsmidler som nevnt i foregående punktum kan kreves avskrevet med inntil 33 1/3 pst. pr. år fra og med det år utgiften er pådratt, når formålet i henhold til godkjent plan for utbygging og drift og særskilt tillatelse til anlegg og drift etter petroleumsloven er produksjon, rørledningstransport og behandling av gass som skal nedkjøles til flytende form i nytt storskala nedkjølingsanlegg som ligger i Finnmark fylke eller i kommunene Kåfjord, Skjervøy, Nordreisa eller Kvænangen i Troms fylke.",
        "text": "Utgifter til erverv av driftsmidler som nevnt i foregående punktum kan kreves avskrevet med inntil 33 1/3 pst. pr. år fra og med det år utgiften er pådratt, når formålet i henhold til godkjent plan for utbygging og drift og særskilt tillatelse til anlegg og drift etter petroleumsloven er produksjon, rørledningstransport og behandling av gass som skal nedkjøles til flytende form i nytt storskala nedkjølingsanlegg som ligger i Finnmark fylke eller i kommunene Kåfjord, Skjervøy, Nordreisa eller Kvænangen i Troms fylke."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringen under I trer i kraft straks med virkning fra og med inntektsåret 2001.",
        "text": "Endringen under I trer i kraft straks med virkning fra og med inntektsåret 2001."
    }
]