[
    {
        "tag": "p",
        "class": "marg",
        "html": "Ot.prp.nr.13 (2002–2003), Innst.O.nr.45 (2002–2003) og Besl.O.nr.43 (2002–2003). Odels- og lagtingsvedtak hhv. 16. og 19. desember 2002. Fremmet av Arbeids- og administrasjonsdepartementet.",
        "text": "Ot.prp.nr.13 (2002–2003), Innst.O.nr.45 (2002–2003) og Besl.O.nr.43 (2002–2003). Odels- og lagtingsvedtak hhv. 16. og 19. desember 2002. Fremmet av Arbeids- og administrasjonsdepartementet."
    },
    {
        "tag": "p",
        "class": "marg",
        "html": "Endringer i følgende andre lover:",
        "text": "Endringer i følgende andre lover:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">Lov av 10. juni 1988 nr. 40 om finansieringsvirksomhet og finansinstitusjoner.</td>\n</tr>",
        "text": "1.Lov av 10. juni 1988 nr. 40 om finansieringsvirksomhet og finansinstitusjoner."
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">Lov av 29. november 1996 nr. 72 om petroleumsvirksomhet.</td>\n</tr>",
        "text": "2.Lov av 29. november 1996 nr. 72 om petroleumsvirksomhet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 30. august 1991 nr. 71 om statsforetak gjøres følgende endringer:",
        "text": "I lov 30. august 1991 nr. 71 om statsforetak gjøres følgende endringer:"
    },
    {
        "tag": "p",
        "class": "marg",
        "html": "§ 4 annet ledd oppheves.",
        "text": "§ 4 annet ledd oppheves."
    },
    {
        "tag": "p",
        "class": "marg",
        "html": "Ny § 4 a skal lyde:",
        "text": "Ny § 4 a skal lyde:"
    },
    {
        "tag": "div",
        "class": "paragraf",
        "html": "§ 4 a. <em class=\" \">Statens ansvar for foretakets forpliktelser</em>",
        "text": "§ 4 a. Statens ansvar for foretakets forpliktelser"
    },
    {
        "tag": "p",
        "class": "avsnitt",
        "html": "Staten hefter ikke overfor kreditorene for foretakets forpliktelser. Staten plikter ikke å gjøre innskudd i foretaket eller i tilfelle dets konkursbo ut over det som følger av stiftelsesdokumentet eller vedtak om å forhøye innskuddskapitalen.",
        "text": "Staten hefter ikke overfor kreditorene for foretakets forpliktelser. Staten plikter ikke å gjøre innskudd i foretaket eller i tilfelle dets konkursbo ut over det som følger av stiftelsesdokumentet eller vedtak om å forhøye innskuddskapitalen."
    },
    {
        "tag": "p",
        "class": "marg",
        "html": "§ 5 skal lyde:",
        "text": "§ 5 skal lyde:"
    },
    {
        "tag": "div",
        "class": "paragraf",
        "html": "§ 5. <em class=\" \">Låneopptak og garantistillelse</em>",
        "text": "§ 5. Låneopptak og garantistillelse"
    },
    {
        "tag": "p",
        "class": "avsnitt",
        "html": "I vedtektene kan det fastsettes regler om foretakets låneopptak og garantistillelser, herunder regler som begrenser adgangen til å ta opp lån eller gi garantier. For avtaler i strid med vedtektsbestemmelser som nevnt i forrige punktum, gjelder § 32.",
        "text": "I vedtektene kan det fastsettes regler om foretakets låneopptak og garantistillelser, herunder regler som begrenser adgangen til å ta opp lån eller gi garantier. For avtaler i strid med vedtektsbestemmelser som nevnt i forrige punktum, gjelder § 32."
    },
    {
        "tag": "p",
        "class": "marg",
        "html": "§ 12 skal lyde:",
        "text": "§ 12 skal lyde:"
    },
    {
        "tag": "div",
        "class": "paragraf",
        "html": "§ 12. <em class=\" \">Krav om forsvarlig egenkapital</em>",
        "text": "§ 12. Krav om forsvarlig egenkapital"
    },
    {
        "tag": "p",
        "class": "avsnitt",
        "html": "Et statsforetak skal til enhver tid ha en egenkapital som er forsvarlig ut fra risikoen ved og omfanget av virksomheten i foretaket.",
        "text": "Et statsforetak skal til enhver tid ha en egenkapital som er forsvarlig ut fra risikoen ved og omfanget av virksomheten i foretaket."
    },
    {
        "tag": "p",
        "class": "avsnitt",
        "html": "Hvis det må antas at egenkapitalen er lavere enn forsvarlig ut fra risikoen ved og omfanget av virksomheten i foretaket, skal styret straks behandle saken. Styret skal innen rimelig tid innkalle foretaksmøtet, gi det en redegjørelse for foretakets økonomiske  stilling og foreslå tiltak som vil gi foretaket en forsvarlig egenkapital. Det samme gjelder hvis det må antas at foretakets egenkapital er blitt mindre enn halvparten av innskuddskapitalen.",
        "text": "Hvis det må antas at egenkapitalen er lavere enn forsvarlig ut fra risikoen ved og omfanget av virksomheten i foretaket, skal styret straks behandle saken. Styret skal innen rimelig tid innkalle foretaksmøtet, gi det en redegjørelse for foretakets økonomiske stilling og foreslå tiltak som vil gi foretaket en forsvarlig egenkapital. Det samme gjelder hvis det må antas at foretakets egenkapital er blitt mindre enn halvparten av innskuddskapitalen."
    },
    {
        "tag": "p",
        "class": "avsnitt",
        "html": "Hvis styret ikke finner grunnlag for å foreslå tiltak som nevnt i annet ledd, eller slike tiltak ikke lar seg gjennomføre, skal det foreslå foretaket oppløst.",
        "text": "Hvis styret ikke finner grunnlag for å foreslå tiltak som nevnt i annet ledd, eller slike tiltak ikke lar seg gjennomføre, skal det foreslå foretaket oppløst."
    },
    {
        "tag": "p",
        "class": "marg",
        "html": "§ 13 skal lyde:",
        "text": "§ 13 skal lyde:"
    },
    {
        "tag": "div",
        "class": "paragraf",
        "html": "§ 13. <em class=\" \">Statens innskudd ved stiftelsen av foretaket</em>",
        "text": "§ 13. Statens innskudd ved stiftelsen av foretaket"
    },
    {
        "tag": "p",
        "class": "avsnitt",
        "html": "Staten skal ved stiftelsen av foretaket gjøre et innskudd som står i et forsvarlig forhold til foretakets virksomhet. Statens innskuddskapital skal være innbetalt eller overført til foretaket senest samtidig med at foretaket registreres i Foretaksregisteret.",
        "text": "Staten skal ved stiftelsen av foretaket gjøre et innskudd som står i et forsvarlig forhold til foretakets virksomhet. Statens innskuddskapital skal være innbetalt eller overført til foretaket senest samtidig med at foretaket registreres i Foretaksregisteret."
    },
    {
        "tag": "p",
        "class": "avsnitt",
        "html": "Er statens innskudd andre formuesverdier enn penger, skal det angis i stiftelsesdokumentet hva som skal skytes inn. Innskuddet kan ikke overføres til et høyere beløp enn det antas å kunne oppføres med i foretakets balanse. En bekreftelse fra revisor om at innskuddet ikke er verdsatt høyere enn tillatt etter forrige punktum, skal vedlegges stiftelsesdokumentet.",
        "text": "Er statens innskudd andre formuesverdier enn penger, skal det angis i stiftelsesdokumentet hva som skal skytes inn. Innskuddet kan ikke overføres til et høyere beløp enn det antas å kunne oppføres med i foretakets balanse. En bekreftelse fra revisor om at innskuddet ikke er verdsatt høyere enn tillatt etter forrige punktum, skal vedlegges stiftelsesdokumentet."
    },
    {
        "tag": "p",
        "class": "marg",
        "html": "§ 16 nytt tredje ledd skal lyde:",
        "text": "§ 16 nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Bestemmelsene i lov 13. juni 1997 nr. 44 om aksjeselskaper §§ 12-4 til 12-6 gjelder tilsvarende.",
        "text": "Bestemmelsene i lov 13. juni 1997 nr. 44 om aksjeselskaper §§ 12-4 til 12-6 gjelder tilsvarende."
    },
    {
        "tag": "p",
        "class": "marg",
        "html": "§ 23 nytt fjerde ledd skal lyde:",
        "text": "§ 23 nytt fjerde ledd skal lyde:"
    },
    {
        "tag": "p",
        "class": "avsnitt",
        "html": "Begjæring om gjeldsforhandling eller konkursbehandling for foretaket kan bare fremsettes av styret. Under konkursbehandling representerer styret foretaket som konkursskyldner.",
        "text": "Begjæring om gjeldsforhandling eller konkursbehandling for foretaket kan bare fremsettes av styret. Under konkursbehandling representerer styret foretaket som konkursskyldner."
    },
    {
        "tag": "p",
        "class": "marg",
        "html": "§ 47 oppheves.",
        "text": "§ 47 oppheves."
    },
    {
        "tag": "p",
        "class": "marg",
        "html": "§ 48 oppheves.",
        "text": "§ 48 oppheves."
    },
    {
        "tag": "p",
        "class": "marg",
        "html": "§ 49 første ledd første punktum skal lyde:",
        "text": "§ 49 første ledd første punktum skal lyde:"
    },
    {
        "tag": "p",
        "class": "avsnitt",
        "html": "Når foretaket er besluttet oppløst jf. § 46, skal departementet innen to uker innkalle til foretaksmøte hvor det velges avviklingsstyre og gis nærmere regler om avviklingsmåten.",
        "text": "Når foretaket er besluttet oppløst jf. § 46, skal departementet innen to uker innkalle til foretaksmøte hvor det velges avviklingsstyre og gis nærmere regler om avviklingsmåten."
    },
    {
        "tag": "p",
        "class": "marg",
        "html": "§ 51 skal lyde:",
        "text": "§ 51 skal lyde:"
    },
    {
        "tag": "div",
        "class": "paragraf",
        "html": "§ 51. <em class=\" \">Dekning av fordringshaverne</em>",
        "text": "§ 51. Dekning av fordringshaverne"
    },
    {
        "tag": "p",
        "class": "avsnitt",
        "html": "Avviklingsstyret skal sørge for at alle kjente fordringshavere får dekning for så vidt ikke fordringshaveren frafaller sitt krav eller samtykker i å ta en annen som debitor i stedet.",
        "text": "Avviklingsstyret skal sørge for at alle kjente fordringshavere får dekning for så vidt ikke fordringshaveren frafaller sitt krav eller samtykker i å ta en annen som debitor i stedet."
    },
    {
        "tag": "p",
        "class": "avsnitt",
        "html": "Kan en kreditor ikke finnes, eller nekter han eller hun å motta sitt tilgodehavende, skal beløpet deponeres i Norges Bank etter reglene i lov 17. februar 1939 nr. 2 om deponering i gjeldshøve.",
        "text": "Kan en kreditor ikke finnes, eller nekter han eller hun å motta sitt tilgodehavende, skal beløpet deponeres i Norges Bank etter reglene i lov 17. februar 1939 nr. 2 om deponering i gjeldshøve."
    },
    {
        "tag": "p",
        "class": "avsnitt",
        "html": "Dersom det gjenstår uvisse eller omtvistede forpliktelser, skal det avsettes et tilstrekkelig beløp til dekning av dem. Med mindre annet er avtalt, skal beløpet settes inn på felleskonto for foretaket og den kreditor det gjelder, slik at uttak ikke kan skje uten begge parters skriftlige samtykke eller endelig dom.",
        "text": "Dersom det gjenstår uvisse eller omtvistede forpliktelser, skal det avsettes et tilstrekkelig beløp til dekning av dem. Med mindre annet er avtalt, skal beløpet settes inn på felleskonto for foretaket og den kreditor det gjelder, slik at uttak ikke kan skje uten begge parters skriftlige samtykke eller endelig dom."
    },
    {
        "tag": "p",
        "class": "marg",
        "html": "§ 53 skal lyde:",
        "text": "§ 53 skal lyde:"
    },
    {
        "tag": "div",
        "class": "paragraf",
        "html": "§ 53. <em class=\" \">Ansvar for udekkede forpliktelser</em>",
        "text": "§ 53. Ansvar for udekkede forpliktelser"
    },
    {
        "tag": "p",
        "class": "avsnitt",
        "html": "Overfor kreditorer som ikke har fått dekning etter § 51 første og annet ledd og heller ikke er tilstrekkelig sikret ved avsetning etter § 51 tredje ledd, hefter staten inntil verdien av det som staten har mottatt ved oppløsningen av foretaket. Overfor slik kreditor hefter dessuten avviklingsstyrets medlemmer solidarisk uten begrensning, hvis det ikke godtgjøres at de har opptrådt med tilbørlig aktsomhet.",
        "text": "Overfor kreditorer som ikke har fått dekning etter § 51 første og annet ledd og heller ikke er tilstrekkelig sikret ved avsetning etter § 51 tredje ledd, hefter staten inntil verdien av det som staten har mottatt ved oppløsningen av foretaket. Overfor slik kreditor hefter dessuten avviklingsstyrets medlemmer solidarisk uten begrensning, hvis det ikke godtgjøres at de har opptrådt med tilbørlig aktsomhet."
    },
    {
        "tag": "p",
        "class": "avsnitt",
        "html": "Kreditors krav etter første ledd foreldes tre år etter at foretakets endelige oppløsning ble registrert i Foretaksregisteret.",
        "text": "Kreditors krav etter første ledd foreldes tre år etter at foretakets endelige oppløsning ble registrert i Foretaksregisteret."
    },
    {
        "tag": "p",
        "class": "marg",
        "html": "§ 54 første ledd annet punktum skal lyde:",
        "text": "§ 54 første ledd annet punktum skal lyde:"
    },
    {
        "tag": "p",
        "class": "avsnitt",
        "html": "Bestemmelsene i lov 13. juni 1997 nr. 44 om aksjeselskaper §§ 13-13 til 13-17 gjelder tilsvarende.",
        "text": "Bestemmelsene i lov 13. juni 1997 nr. 44 om aksjeselskaper §§ 13-13 til 13-17 gjelder tilsvarende."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "marg",
        "html": "1. I lov 10. juni 1988 nr. 40 om finansieringsvirksomhet og finansinstitusjoner skal § 2-15 første ledd bokstav a lyde:",
        "text": "1. I lov 10. juni 1988 nr. 40 om finansieringsvirksomhet og finansinstitusjoner skal § 2-15 første ledd bokstav a lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)</td>\n<td class=\" morTableVerticalAlignTop morTableAlignLeft\">statlig, kommunal eller fylkeskommunal garanti,</td>\n</tr>",
        "text": "a)statlig, kommunal eller fylkeskommunal garanti,"
    },
    {
        "tag": "p",
        "class": "marg",
        "html": "2. I lov 29. november 1996 nr. 72 om petroleumsvirksomhet oppheves § 11-3 annet ledd annet punktum.",
        "text": "2. I lov 29. november 1996 nr. 72 om petroleumsvirksomhet oppheves § 11-3 annet ledd annet punktum."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Ikrafttredelse- og overgangsregler",
        "text": "Ikrafttredelse- og overgangsregler"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">1.</span> Loven gjelder fra den tid Kongen bestemmer.</td></tr>",
        "text": "1. Loven gjelder fra den tid Kongen bestemmer."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">2.</span> For forpliktelser som statsforetakene har pådratt seg før loven trer i kraft, er statens ansvar etter § 53 første ledd første punktum ikke begrenset til det staten har mottatt ved oppløsningen av foretaket. Staten hefter også for slike forpliktelser som ikke blir dekket gjennom en konkurs eller tvangsakkord. For forpliktelser som ikke er knyttet til konkrete låneavtaler, opphører statens ansvar 10 år etter lovens ikrafttredelse.</td></tr>",
        "text": "2. For forpliktelser som statsforetakene har pådratt seg før loven trer i kraft, er statens ansvar etter § 53 første ledd første punktum ikke begrenset til det staten har mottatt ved oppløsningen av foretaket. Staten hefter også for slike forpliktelser som ikke blir dekket gjennom en konkurs eller tvangsakkord. For forpliktelser som ikke er knyttet til konkrete låneavtaler, opphører statens ansvar 10 år etter lovens ikrafttredelse."
    },
    {
        "tag": "p",
        "class": "avsnitt",
        "html": "Staten plikter å dekke forfalte forpliktelser etter første ledd som står udekket seks måneder etter beslutning om avvikling eller seks måneder etter boåpning ved konkurs eller tvangsakkord. Der staten innfrir slike fordringer, trer staten inn i fordringshaverens krav mot statsforetaket.",
        "text": "Staten plikter å dekke forfalte forpliktelser etter første ledd som står udekket seks måneder etter beslutning om avvikling eller seks måneder etter boåpning ved konkurs eller tvangsakkord. Der staten innfrir slike fordringer, trer staten inn i fordringshaverens krav mot statsforetaket."
    },
    {
        "tag": "p",
        "class": "avsnitt",
        "html": "Statsforetakene skal årlig betale en provisjon for foretakenes fordeler ved at staten hefter etter første ledd. Provisjonen fastsettes av Stortinget.",
        "text": "Statsforetakene skal årlig betale en provisjon for foretakenes fordeler ved at staten hefter etter første ledd. Provisjonen fastsettes av Stortinget."
    }
]