[
    {
        "tag": "p",
        "class": "marg",
        "html": "Prop.71 L (2011–2012), Innst.292 L (2011–2012), Lovvedtak 58 (2011–2012). Stortingets første og andre gangs behandling hhv. 21. og 24. mai 2012. Fremmet av Fornyings-, administrasjons- og kirkedepartementet.",
        "text": "Prop.71 L (2011–2012), Innst.292 L (2011–2012), Lovvedtak 58 (2011–2012). Stortingets første og andre gangs behandling hhv. 21. og 24. mai 2012. Fremmet av Fornyings-, administrasjons- og kirkedepartementet."
    },
    {
        "tag": "p",
        "class": "marg",
        "html": "Endringer i følgende lover:",
        "text": "Endringer i følgende lover:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">Lov 7. juni 1996 nr. 31 om Den norske kirke (kirkeloven).</td>\n</tr>",
        "text": "1.Lov 7. juni 1996 nr. 31 om Den norske kirke (kirkeloven)."
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">Lov 7. juni 1996 nr. 32 om gravplasser, kremasjon og gravferd (gravferdsloven).</td>\n</tr>",
        "text": "2.Lov 7. juni 1996 nr. 32 om gravplasser, kremasjon og gravferd (gravferdsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 7. juni 1996 nr. 31 om Den norske kirke gjøres følgende endringer:",
        "text": "I lov 7. juni 1996 nr. 31 om Den norske kirke gjøres følgende endringer:"
    },
    {
        "tag": "p",
        "class": "marg",
        "html": "§ 20 tredje ledd skal lyde:",
        "text": "§ 20 tredje ledd skal lyde:"
    },
    {
        "tag": "p",
        "class": "avsnitt",
        "html": "Kirkemøtet gir nærmere bestemmelser om bruk av kirkene.",
        "text": "Kirkemøtet gir nærmere bestemmelser om bruk av kirkene."
    },
    {
        "tag": "p",
        "class": "marg",
        "html": "§ 23 sjette ledd skal lyde:",
        "text": "§ 23 sjette ledd skal lyde:"
    },
    {
        "tag": "p",
        "class": "avsnitt",
        "html": "Bispedømmerådet tilsetter proster og menighetsprester. Når det er bestemt av Kongen, tilsetter bispedømmerådet også andre tjenestemenn.",
        "text": "Bispedømmerådet tilsetter proster og menighetsprester. Når det er bestemt av Kongen, tilsetter bispedømmerådet også andre tjenestemenn."
    },
    {
        "tag": "p",
        "class": "marg",
        "html": "§ 24 annet ledd nytt annet punktum skal lyde:",
        "text": "§ 24 annet ledd nytt annet punktum skal lyde:"
    },
    {
        "tag": "p",
        "class": "avsnitt",
        "html": "Som øverste representative organ i Den norske kirke fastsetter Kirkemøtet alle gudstjenstlige bøker i Kirken.",
        "text": "Som øverste representative organ i Den norske kirke fastsetter Kirkemøtet alle gudstjenstlige bøker i Kirken."
    },
    {
        "tag": "p",
        "class": "marg",
        "html": "§ 24 annet ledd nåværende annet punktum blir nytt tredje punktum.",
        "text": "§ 24 annet ledd nåværende annet punktum blir nytt tredje punktum."
    },
    {
        "tag": "p",
        "class": "marg",
        "html": "§ 25 nytt fjerde ledd skal lyde:",
        "text": "§ 25 nytt fjerde ledd skal lyde:"
    },
    {
        "tag": "p",
        "class": "avsnitt",
        "html": "Kirkerådet tilsetter biskoper etter forskrift om framgangsmåten fastsatt av Kirkemøtet.",
        "text": "Kirkerådet tilsetter biskoper etter forskrift om framgangsmåten fastsatt av Kirkemøtet."
    },
    {
        "tag": "p",
        "class": "marg",
        "html": "§ 25 nåværende fjerde ledd blir nytt femte ledd.",
        "text": "§ 25 nåværende fjerde ledd blir nytt femte ledd."
    },
    {
        "tag": "p",
        "class": "marg",
        "html": "§ 27 tredje ledd skal lyde:",
        "text": "§ 27 tredje ledd skal lyde:"
    },
    {
        "tag": "p",
        "class": "avsnitt",
        "html": "Nemnda gir etter anmodning uttalelse i saker som gjelder den evangelisk-lutherske lære. I tjenestesaker og tilsettingssaker vedrørende prester, kateketer og soknediakoner, og etter bestemmelse av Kongen også i tilsvarende saker som gjelder andre tjenestemannsgrupper, avgis uttalelse etter anmodning av Kongen, Kirkerådet, eller en biskop. Læresak vedrørende biskop kan bare reises av Kongen eller Kirkerådet. Ved behandling av personalsaker tiltres nemnda av en person som påklagede peker ut.",
        "text": "Nemnda gir etter anmodning uttalelse i saker som gjelder den evangelisk-lutherske lære. I tjenestesaker og tilsettingssaker vedrørende prester, kateketer og soknediakoner, og etter bestemmelse av Kongen også i tilsvarende saker som gjelder andre tjenestemannsgrupper, avgis uttalelse etter anmodning av Kongen, Kirkerådet, eller en biskop. Læresak vedrørende biskop kan bare reises av Kongen eller Kirkerådet. Ved behandling av personalsaker tiltres nemnda av en person som påklagede peker ut."
    },
    {
        "tag": "p",
        "class": "marg",
        "html": "§ 38 tredje ledd bokstav c oppheves.",
        "text": "§ 38 tredje ledd bokstav c oppheves."
    },
    {
        "tag": "p",
        "class": "marg",
        "html": "§ 38 nytt fjerde ledd skal lyde:",
        "text": "§ 38 nytt fjerde ledd skal lyde:"
    },
    {
        "tag": "p",
        "class": "avsnitt",
        "html": "Før Kongen eller departementet treffer avgjørelse i saker som gjelder den evangelisk-lutherske lære, skal det læremessige grunnlaget for avgjørelsen søkes klarlagt ved at uttalelse innhentes fra vedkommende biskop og det ansvarlige kirkelige organet, eventuelt fra Den norske kirkes lærenemnd.",
        "text": "Før Kongen eller departementet treffer avgjørelse i saker som gjelder den evangelisk-lutherske lære, skal det læremessige grunnlaget for avgjørelsen søkes klarlagt ved at uttalelse innhentes fra vedkommende biskop og det ansvarlige kirkelige organet, eventuelt fra Den norske kirkes lærenemnd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I lov 7. juni 1996 nr. 32 om gravplasser, kremasjon og gravferd gjøres følgende endringer:",
        "text": "I lov 7. juni 1996 nr. 32 om gravplasser, kremasjon og gravferd gjøres følgende endringer:"
    },
    {
        "tag": "p",
        "class": "marg",
        "html": "§ 1 tredje ledd skal lyde:",
        "text": "§ 1 tredje ledd skal lyde:"
    },
    {
        "tag": "p",
        "class": "avsnitt",
        "html": "Når en omkommet person ligger på havets bunn eller ute i naturen, utgjør dette en naturlig grav som ikke må berøres i annen hensikt enn å flytte hele legemet til gravplass etter annet ledd eller utsettes for direkte forstyrrende eller krenkende virksomhet.",
        "text": "Når en omkommet person ligger på havets bunn eller ute i naturen, utgjør dette en naturlig grav som ikke må berøres i annen hensikt enn å flytte hele legemet til gravplass etter annet ledd eller utsettes for direkte forstyrrende eller krenkende virksomhet."
    },
    {
        "tag": "p",
        "class": "marg",
        "html": "§ 8 tredje ledd skal lyde:",
        "text": "§ 8 tredje ledd skal lyde:"
    },
    {
        "tag": "p",
        "class": "avsnitt",
        "html": "Når en gravplass nedlegges, skal den være fredet i minst 40 år etter siste gravlegging.",
        "text": "Når en gravplass nedlegges, skal den være fredet i minst 40 år etter siste gravlegging."
    },
    {
        "tag": "p",
        "class": "marg",
        "html": "§ 20 første ledd første punktum skal lyde:",
        "text": "§ 20 første ledd første punktum skal lyde:"
    },
    {
        "tag": "p",
        "class": "avsnitt",
        "html": "Når særlige grunner foreligger, kan fylkesmannen gi tillatelse til at private får anlegge gravsted for gravlegging av askeurne på egnet sted.",
        "text": "Når særlige grunner foreligger, kan fylkesmannen gi tillatelse til at private får anlegge gravsted for gravlegging av askeurne på egnet sted."
    },
    {
        "tag": "p",
        "class": "marg",
        "html": "§ 23 a første ledd skal lyde:",
        "text": "§ 23 a første ledd skal lyde:"
    },
    {
        "tag": "p",
        "class": "avsnitt",
        "html": "Graver for utenlandske soldater og krigsfanger (krigsgraver) fra første og andre verdenskrig skal være fredet uten tidsbegrensning, holdes i hevd og forvaltes med den verdighet som deres egenart tilsier.",
        "text": "Graver for utenlandske soldater og krigsfanger (krigsgraver) fra første og andre verdenskrig skal være fredet uten tidsbegrensning, holdes i hevd og forvaltes med den verdighet som deres egenart tilsier."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]