[
    {
        "tag": "p",
        "class": "marg",
        "html": "Prop.115 L (2017–2018), Innst.80 L (2018–2019), Lovvedtak 14 (2018–2019). Stortingets første og andre gangs behandling hhv. 4. og 10. desember 2018. Fremmet av Justis- og beredskapsdepartementet.",
        "text": "Prop.115 L (2017–2018), Innst.80 L (2018–2019), Lovvedtak 14 (2018–2019). Stortingets første og andre gangs behandling hhv. 4. og 10. desember 2018. Fremmet av Justis- og beredskapsdepartementet."
    },
    {
        "tag": "p",
        "class": "marg",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "Lov 15. juni 2018 nr. 38 om behandling av personopplysninger (personopplysningsloven).",
        "text": "Lov 15. juni 2018 nr. 38 om behandling av personopplysninger (personopplysningsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 15. juni 2018 nr. 38 om behandling av personopplysninger skal ny § 12 a lyde:",
        "text": "I lov 15. juni 2018 nr. 38 om behandling av personopplysninger skal ny § 12 a lyde:"
    },
    {
        "tag": "div",
        "class": "paragraf",
        "html": "§ 12 a. <em class=\" \">Adgang for offentlige myndigheter til å utlevere personopplysninger i arbeidet mot arbeidslivskriminalitet</em>",
        "text": "§ 12 a. Adgang for offentlige myndigheter til å utlevere personopplysninger i arbeidet mot arbeidslivskriminalitet"
    },
    {
        "tag": "p",
        "class": "avsnitt",
        "html": "Offentlige myndigheter kan utlevere personopplysninger til hverandre når det er nødvendig for å forebygge, avdekke, forhindre eller sanksjonere arbeidslivskriminalitet. Første punktum gjelder ikke personopplysninger som nevnt i personvernforordningen artikkel 9. Departementet kan i forskrift gi nærmere regler om hvilke offentlige myndigheter som kan utveksle personopplysninger etter bestemmelsen her.",
        "text": "Offentlige myndigheter kan utlevere personopplysninger til hverandre når det er nødvendig for å forebygge, avdekke, forhindre eller sanksjonere arbeidslivskriminalitet. Første punktum gjelder ikke personopplysninger som nevnt i personvernforordningen artikkel 9. Departementet kan i forskrift gi nærmere regler om hvilke offentlige myndigheter som kan utveksle personopplysninger etter bestemmelsen her."
    },
    {
        "tag": "p",
        "class": "avsnitt",
        "html": "Første ledd gjelder ikke der noe annet er bestemt i eller i medhold av lov og gir ikke adgang til utlevering av opplysninger som er omfattet av lovbestemt taushetsplikt.",
        "text": "Første ledd gjelder ikke der noe annet er bestemt i eller i medhold av lov og gir ikke adgang til utlevering av opplysninger som er omfattet av lovbestemt taushetsplikt."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tiden Kongen bestemmer.",
        "text": "Loven trer i kraft fra den tiden Kongen bestemmer."
    }
]