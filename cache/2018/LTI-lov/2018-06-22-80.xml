<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2018-06-22-80" type="lt" url="https://lovdata.no/lovtidend/lov/2018-06-22-80">
  <metadata>
    <type>lt</type>
    <base>LT</base>
    <id>LT/lt/2018-06-22-80</id>
    <dato>22.06.2018 nr. 80</dato>
    <dato type="iso">2018-06-22</dato>
    <publisert/>
    <ikraft>Kongen bestemmer</ikraft>
    <ikraft type="iso">Kongen bestemmer</ikraft>
    <departement>Justis- og beredskapsdepartementet</departement>
    <etat/>
    <gjelder/>
    <endrer type="ref">https://lovdata.no/lov/1915-08-13-5</endrer>
    <endrer type="ref">https://lovdata.no/lov/1981-05-22-25</endrer>
    <endrer type="ref">https://lovdata.no/lov/1982-12-17-86</endrer>
    <endrer type="ref">https://lovdata.no/lov/2005-06-17-90</endrer>
    <rettet/>
    <journalnummer>2018-0515</journalnummer>
  </metadata>
  <tekst>
    <korttittel>Endringslov til domstolloven mv.</korttittel>
    <tittel>Lov om endringer i domstolloven mv. (elektronisk kommunikasjon mv.)</tittel>
    <redaksjonell_note>Prop.62 L (2017-2018), Innst.352 L (2017-2018), Lovvedtak 77 (2017-2018). Stortingets første og andre gangs behandling hhv. 6. og 11. juni 2018. Fremmet av Justis- og beredskapsdepartementet.
<br/></redaksjonell_note>
    <redaksjonell_note>Endringer i følgende lover:</redaksjonell_note>
    <liste id="/ledd/1">2 Lov 22. mai 1981 nr. 25 om rettergangsmåten i straffesaker (Straffeprosessloven).</liste>
    <liste id="/ledd/2">3 Lov 17. desember 1982 nr. 86 om rettsgebyr (rettsgebyrloven).</liste>
    <liste id="/ledd/3">4 Lov 17. juni 2005 nr. 90 om mekling og rettergang i sivile tvister (tvisteloven).</liste>
    <kapittel type="kapittel" id="/kapittel/i" url="https://lovdata.no/lovtidend/lov/2018-06-22-80/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 13. august 1915 nr. 5 om domstolene skal ny § 132 a lyde:</ledd>
      <avsnitt id="/kapittel/i/ledd/1/avsnitt/1">§ 132 a. Enhver som søker adgang til domstolens lokaler kan pålegges sikkerhetskontroll etter beslutning fra domstolleder.</avsnitt>
      <ledd id="/kapittel/i/ledd/2">Kontrollen skal utføres slik at den ikke medfører unødig ulempe eller skade. Kroppsvisitasjon kan kun gjennomføres etter samtykke.</ledd>
      <ledd id="/kapittel/i/ledd/3">Personer som ikke vil la seg kontrollere, eller ikke etterkommer anvisninger gitt under kontrollen, kan etter beslutning fra domstolleder eller den domstolleder bemyndiger nektes adgang til domstolens lokaler.</ledd>
      <ledd id="/kapittel/i/ledd/4">Domstoladministrasjonen kan gi nærmere bestemmelser om gjennomføring og organisering av sikkerhetskontroller i domstolene. Domstoladministrasjonen avgjør ved hvilke domstoler det skal etableres permanent sikkerhetskontroll.
<br/></ledd>
      <ledd id="/kapittel/i/ledd/5">§ 163 a skal lyde:</ledd>
      <avsnitt id="/kapittel/i/ledd/5/avsnitt/1">§ 163 a. Offentlige myndigheter som nevnt i annet ledd kan forkynne dokumenter ved direkte oversendelse til den som skal motta forkynningen. Oversendelsen kan enten skje elektronisk ved bruk av en betryggende teknisk løsning som gir bevis for at dokumentet er mottatt av rette vedkommende, ved vanlig brev vedlagt mottakskvittering eller ved rekommandert brev. Forliksrådets dokumenter kan også forkynnes i vanlig brev uten mottakskvittering.</avsnitt>
      <ledd id="/kapittel/i/ledd/6">Følgende myndigheter kan foreta forkynning etter første ledd: de alminnelige domstoler, jordskifterettene, Forbrukerklageutvalget, Husleietvistutvalget, Parkeringsklagenemnda, fylkesnemndene for barnevern og sosiale saker, påtalemyndigheten, namsmenn, lensmenn og fylkesmenn.</ledd>
      <ledd id="/kapittel/i/ledd/7">En domstol kan pålegge en klager eller en saksøker å fremskaffe motpartens adresse. Forliksrådet skal foreta en rutinemessig kontroll av klagemotpartens adresse opp mot folkeregisteret eller det elektroniske adresseregisteret til Posten Norge AS.</ledd>
      <ledd id="/kapittel/i/ledd/8">Advokater som skal innkalle vitner etter tvisteloven § 13-3 eller straffeprosessloven § 110 ved forkynning av vitnestevning, kan forkynne vitnestevningen ved oversendelse som nevnt i første ledd annet punktum.</ledd>
      <ledd id="/kapittel/i/ledd/9">Kongen kan gi nærmere forskrifter om postforkynning.</ledd>
      <ledd id="/kapittel/i/ledd/10">Kongen kan ved forskrift gi nærmere regler om elektronisk forkynning, herunder om hvilke krav som skal stilles til den tekniske løsningen for at den skal anses som betryggende.
<br/></ledd>
      <ledd id="/kapittel/i/ledd/11">§ 181 skal lyde:</ledd>
      <avsnitt id="/kapittel/i/ledd/11/avsnitt/1">§ 181. Kan forkynnelse ikke gjennomføres etter bestemmelsene i dette kapittel, kan retten i sivile saker bestemme at det som skal forkynnes skal stilles til rådighet ved rettens kontor eller hos annen offentlig myndighet eller på annet sted. En melding om dette og om det sentrale innholdet skal kunngjøres på rettsstedet.</avsnitt>
      <ledd id="/kapittel/i/ledd/12">Gjelder forkynningen et dokument hvorved sak reises, skal det så vidt mulig også gis melding om at dokumentet kan hentes på rettens kontor på vedkommendes siste kjente oppholdssted. Dokumentene skal helt eller delvis gjengis i Norsk lysingsblad og i en eller flere aviser som er alminnelig lest på det siste kjente bosted eller oppholdssted i Norge eller i utlandet. Har retten opplysninger om hvor vedkommende kan oppholde seg, bør vedkommende dessuten forsøkes varslet ved rekommandert brev eller ved kunngjøring i avis som er alminnelig lest på stedet.</ledd>
      <ledd id="/kapittel/i/ledd/13">Kongen kan ved forskrift gi nærmere regler om adgangen til å kunngjøre meldinger på nettsted i tillegg til eller i stedet for kunngjøring etter bestemmelsene foran.</ledd>
      <ledd id="/kapittel/i/ledd/14">Forkynning etter denne bestemmelse anses gjennomført fire uker etter offentlig kunngjøring på rettsstedet eller på nettsted, hvis ikke retten har besluttet en lenger tid for forkynning eller mottakeren tidligere har meldt seg og mottatt dokumentet.
<br/></ledd>
      <ledd id="/kapittel/i/ledd/15">§ 197 a skal lyde:</ledd>
      <avsnitt id="/kapittel/i/ledd/15/avsnitt/1">§ 197 a. Skriftlig kommunikasjon med domstolene kan skje elektronisk når den tekniske løsningen som benyttes er betryggende.</avsnitt>
      <ledd id="/kapittel/i/ledd/16">Kreves det med hjemmel i lov underskrift på dokumenter som skal kommuniseres elektronisk, er elektronisk signering likestilt med underskrift når den tekniske løsningen som benyttes sikrer notoritet for signaturen. Det samme gjelder der det med hjemmel i lov kreves underskrift på rettens skriftlige avgjørelser.</ledd>
      <ledd id="/kapittel/i/ledd/17">Kongen kan ved forskrift gi nærmere regler om hva som kan anses som en betryggende teknisk løsning og at bruk av bestemte elektroniske løsninger skal være obligatorisk i skriftlig kommunikasjon med domstolene.</ledd>
      <ledd id="/kapittel/i/ledd/18">Kongen kan ved forskrift gjøre unntak fra lovbestemte krav til skriftlig kommunikasjon med domstolene når kommunikasjonen skjer elektronisk.</ledd>
      <ledd id="/kapittel/i/ledd/19">Kongen kan ved forskrift gi nærmere regler om elektronisk kommunikasjon med domstolene, herunder regler om signering, autentisering, integritet og konfidensialitet og regler som stiller krav til produkter, tjenester og standarder som er nødvendige for slik kommunikasjon.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2018-06-22-80/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">I lov 17. juni 2005 nr. 90 om mekling og rettergang i sivile tvister skal § 6-14 fjerde ledd lyde:
<br/></ledd>
      <ledd id="/kapittel/ii/ledd/2">Har forliksrådet avsagt fraværsdom, kan klagemotparten kreve oppfriskning. Reglene i §§ 16-12 til 16-14 gjelder ikke. Fristen for å kreve oppfriskning er én måned. Det kan gis oppfriskning mot oversittelse av fristen. Forliksrådets beslutning om oppfriskning kan bare ankes dersom den nekter oppfriskning. Oppfriskning etter første punktum kan kun kreves én gang i samme sak. I stedet for oppfriskning, kan klagemotparten ta ut stevning til tingretten etter første ledd. Det kan for øvrig ikke begjæres oppfriskning i forliksrådet.</ledd>
    </kapittel>
    <kapittel type="kapittel" id="/kapittel/iii" url="https://lovdata.no/lovtidend/lov/2018-06-22-80/kiii">
      <kverdi>III</kverdi>
      <ktittel/>
      <ledd id="/kapittel/iii/ledd/1">I lov 22. mai 1981 nr. 25 om rettergangsmåten i straffesaker skal ny § 4 b lyde:</ledd>
      <avsnitt id="/kapittel/iii/ledd/1/avsnitt/1">§ 4 b. Kreves det med hjemmel i denne lov underskrift på dokumenter, er elektronisk signering likestilt med underskrift når den tekniske løsningen som benyttes sikrer notoritet for signaturen.</avsnitt>
    </kapittel>
    <kapittel type="kapittel" id="/kapittel/iv" url="https://lovdata.no/lovtidend/lov/2018-06-22-80/kiv">
      <kverdi>IV</kverdi>
      <ktittel/>
      <ledd id="/kapittel/iv/ledd/1">I lov 17. desember 1982 nr. 86 om rettsgebyr skal § 7 nytt fjerde ledd lyde:
<br/></ledd>
      <ledd id="/kapittel/iv/ledd/2">For behandling av begjæring om oppfriskning etter tvisteloven § 6-14 fjerde ledd betales et halvt rettsgebyr.</ledd>
    </kapittel>
    <kapittel type="kapittel" id="/kapittel/v" url="https://lovdata.no/lovtidend/lov/2018-06-22-80/kv">
      <kverdi>V</kverdi>
      <ktittel/>
      <liste id="/kapittel/v/ledd/1/liste/1">
        <lverdi>1.</lverdi>
        <avsnitt id="/kapittel/v/ledd/1/liste/1/avsnitt/1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</avsnitt>
      </liste>
      <liste id="/kapittel/v/ledd/1/liste/2">
        <lverdi>2.</lverdi>
        <avsnitt id="/kapittel/v/ledd/1/liste/2/avsnitt/1">Kongen kan gi nærmere overgangsregler.</avsnitt>
      </liste>
    </kapittel>
  </tekst>
</dokument>
