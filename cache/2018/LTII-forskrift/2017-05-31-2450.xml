<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2017-05-31-2450" type="lt" url="https://lovdata.no/lovtidend/forskrift/2017-05-31-2450">
  <metadata>
    <type>lt</type>
    <base>LT</base>
    <id>LT/lt/2017-05-31-2450</id>
    <dato>31.05.2017 nr. 2450</dato>
    <dato type="iso">2017-05-31</dato>
    <ikraft>01.07.2017</ikraft>
    <ikraft type="iso">2017-07-01</ikraft>
    <departement>OV (Andre off vedtekter)</departement>
    <etat/>
    <gjelder>Ringsaker kommune, Hedmark</gjelder>
    <hjemmel/>
    <rettet/>
    <journalnummer>2018-0096</journalnummer>
  </metadata>
  <tekst>
    <korttittel>Forskrift om tildeling av langtidsopphold i sykehjem, Ringsaker</korttittel>
    <tittel>Forskrift om tildeling av langtidsopphold i sykehjem eller tilsvarende bolig særskilt tilrettelagt for heldøgns tjenester, og oppfølging av brukere på ventelister, Ringsaker kommune, Hedmark</tittel>
    <marg niv="1" id="/marg/1"><b>Hjemmel:</b> Fastsatt av Ringsaker kommunestyre 31. mai 2017 med hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2a annet ledd.</marg>
    <kapittel type="kapittel" id="/kapittel/1" url="https://lovdata.no/lovtidend/forskrift/2017-05-31-2450/k1">
      <kverdi>Kapittel 1</kverdi>
      <ktittel>Formål, lovgrunnlag, definisjoner, virkeområde og organisering</ktittel>
      <paragraf id="/kapittel/1/paragraf/1" url="https://lovdata.no/lovtidend/forskrift/2017-05-31-2450/k1/p1">
        <pverdi>§ 1.</pverdi>
        <ptittel>Formål</ptittel>
        <ledd id="/kapittel/1/paragraf/1/ledd/1">Formålet med forskriften er å sikre rettsstillingen for brukere med omfattende behov for helse- og omsorgstjenester fra kommunen.</ledd>
        <ledd id="/kapittel/1/paragraf/1/ledd/2">Forskriften skal tydeliggjøre hvilke vurderingsmomenter Ringsaker kommune legger til grunn for tildeling av langtidsopphold i sykehjem eller tilsvarende bolig særskilt tilrettelagt for heldøgns tjenester.</ledd>
        <ledd id="/kapittel/1/paragraf/1/ledd/3">Forskriften skal videre tydeliggjøre hvordan Ringsaker kommune skal følge opp personer som står på venteliste til langtidsopphold i sykehjem eller tilsvarende bolig særskilt tilrettelagt for heldøgns tjenester.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/forskrift/2017-05-31-2450/k1/p2">
        <pverdi>§ 2.</pverdi>
        <ptittel>Lovgrunnlag</ptittel>
        <ledd id="/kapittel/1/paragraf/2/ledd/1">Tildeling av langtidsopphold i sykehjem er regulert i lov 2. juli 1999 nr. 63 om pasient- og brukerrettigheter § 2-1a annet ledd og § 2-1e første ledd, jf. lov 24. juni 2011 nr. 30 om kommunale helse- og omsorgstjenester § 3-1 første ledd, § 3-2 første ledd nr. 6 bokstav c og § 3-2a første ledd, samt forskrift 16. desember 2011 nr. 1254 om kommunal helse- og omsorgsinstitusjon § 1.</ledd>
        <ledd id="/kapittel/1/paragraf/2/ledd/2">Tildeling av tilsvarende bolig særskilt tilrettelagt for heldøgns tjenester er regulert i lov 2. juli 1999 nr. 63 om pasient- og brukerrettigheter § 2-1e første ledd, jf. lov 24. juni 2011 nr. 30 om kommunale helse- og omsorgstjenester § 3-1 første ledd og § 3-2a første ledd.</ledd>
      </paragraf>
      <paragraf id="/kapittel/1/paragraf/3" url="https://lovdata.no/lovtidend/forskrift/2017-05-31-2450/k1/p3">
        <pverdi>§ 3.</pverdi>
        <ptittel>Definisjoner</ptittel>
        <ledd id="/kapittel/1/paragraf/3/ledd/1">Med <i>sykehjem</i> menes helseinstitusjon som faller inn under forskrift av 16. desember 2011 nr. 1254 om kommunal helse- og omsorgsinstitusjon.</ledd>
        <ledd id="/kapittel/1/paragraf/3/ledd/2">Med <i>langtidsopphold</i> menes opphold i sykehjem på ubestemt tid.</ledd>
        <ledd id="/kapittel/1/paragraf/3/ledd/3">Med <i>tilsvarende bolig særskilt tilrettelagt for heldøgns tjenester</i> menes boliger (heretter kalt «tilsvarende bolig»):
<liste id="/kapittel/1/paragraf/3/ledd/3/liste/a"><lverdi>a)</lverdi><avsnitt id="/kapittel/1/paragraf/3/ledd/3/liste/a/avsnitt/1">der beboernes tjenestebehov vanligvis er så stort at det er sammenlignbart med tjenestebehovet som beboere i sykehjem har,</avsnitt></liste>
<liste id="/kapittel/1/paragraf/3/ledd/3/liste/b"><lverdi>b)</lverdi><avsnitt id="/kapittel/1/paragraf/3/ledd/3/liste/b/avsnitt/1">der det er mulig å gi døgnkontinuerlige tjenester,</avsnitt></liste>
<liste id="/kapittel/1/paragraf/3/ledd/3/liste/c"><lverdi>c)</lverdi><avsnitt id="/kapittel/1/paragraf/3/ledd/3/liste/c/avsnitt/1">der det er mulig å føre tilsyn med pasientene eller brukerne tilsvarende som i sykehjem,</avsnitt></liste>
<liste id="/kapittel/1/paragraf/3/ledd/3/liste/d"><lverdi>d)</lverdi><avsnitt id="/kapittel/1/paragraf/3/ledd/3/liste/d/avsnitt/1">der det er mulig å motta tjenester fra helse- og omsorgspersonell med kompetanse tilsvarende som personellet vanligvis har i sykehjem,</avsnitt></liste>
<liste id="/kapittel/1/paragraf/3/ledd/3/liste/e"><lverdi>e)</lverdi><avsnitt id="/kapittel/1/paragraf/3/ledd/3/liste/e/avsnitt/1">der muligheten for å tilkalle hjelp, og responstida før personellet kan komme til boligen er tilsvarende som i sykehjem, og</avsnitt></liste>
<liste id="/kapittel/1/paragraf/3/ledd/3/liste/f"><lverdi>f)</lverdi><avsnitt id="/kapittel/1/paragraf/3/ledd/3/liste/f/avsnitt/1">som kommunen tildeler disposisjonsrett til.</avsnitt></liste></ledd>
        <ledd id="/kapittel/1/paragraf/3/ledd/4">Med <i>bruker</i> menes en person som benytter seg av kommunens hele- og omsorgstjenester. Begrepet bruker sidestilles med begrepet pasient.</ledd>
      </paragraf>
      <paragraf id="/kapittel/1/paragraf/4" url="https://lovdata.no/lovtidend/forskrift/2017-05-31-2450/k1/p4">
        <pverdi>§ 4.</pverdi>
        <ptittel>Virkeområde</ptittel>
        <ledd id="/kapittel/1/paragraf/4/ledd/1">Forskriften gjelder for brukere som oppholder seg i Ringsaker kommune, jf. lov 24. juni 2011 nr. 30 om kommunale helse- og omsorgstjenester § 3-1 første ledd. Forskriften gjelder i tillegg for brukere som har konkrete planer om å flytte til kommunen, og som har et så omfattende tjenestebehov at det er nødvendig at bo- og tjenestetilbudet er avklart i forkant for at de skal kunne flytte.</ledd>
      </paragraf>
      <paragraf id="/kapittel/1/paragraf/5" url="https://lovdata.no/lovtidend/forskrift/2017-05-31-2450/k1/p5">
        <pverdi>§ 5.</pverdi>
        <ptittel>Ansvar og myndighet</ptittel>
        <ledd id="/kapittel/1/paragraf/5/ledd/1">Enkeltvedtak om tildeling av langtidsopphold i sykehjem fattes av Ringsaker kommune ved den enhetsleder som er gitt slik myndighet av rådmannen.</ledd>
        <ledd id="/kapittel/1/paragraf/5/ledd/2">Enkeltvedtak om tildeling av tilsvarende bolig som nevnt i denne forskriften § 3 tredje ledd, fattes av Ringsaker kommune ved den enhetsleder som er gitt slik myndighet av rådmannen.</ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/forskrift/2017-05-31-2450/k2">
      <kverdi>Kapittel 2</kverdi>
      <ktittel>Vurderingsmomenter for tildeling av langtidsopphold</ktittel>
      <paragraf id="/kapittel/2/paragraf/6" url="https://lovdata.no/lovtidend/forskrift/2017-05-31-2450/k2/p6">
        <pverdi>§ 6.</pverdi>
        <ptittel>Momenter som skal inngå i vurderingen ved tildeling av langtidsopphold i sykehjem eller tilsvarende bolig, og mulighet til å få stå på venteliste til slikt bo- og tjenestetilbud</ptittel>
        <ledd id="/kapittel/2/paragraf/6/ledd/1">Bruker har rett til langtidsopphold i sykehjem eller tilsvarende bolig dersom dette etter en helse- og omsorgsfaglig vurdering er det eneste tilbudet som kan sikre brukeren nødvendige og forsvarlige helse- og omsorgstjenester.</ledd>
        <ledd id="/kapittel/2/paragraf/6/ledd/2">Om bruker får tildelt langtidsopphold i sykehjem eller tilsvarende bolig, beror på en helhetsvurdering der blant annet følgende momenter inngår:
<liste id="/kapittel/2/paragraf/6/ledd/2/liste/a"><lverdi>a)</lverdi><avsnitt id="/kapittel/2/paragraf/6/ledd/2/liste/a/avsnitt/1">hvilken type helse- og omsorgstjenester det er behov for, og hvor omfattende og varig behovet for helse- og omsorgstjenester er,</avsnitt></liste>
<liste id="/kapittel/2/paragraf/6/ledd/2/liste/b"><lverdi>b)</lverdi><avsnitt id="/kapittel/2/paragraf/6/ledd/2/liste/b/avsnitt/1">om det er nødvendig med tjenester, tilsyn eller tilstedeværelse gjennom hele døgnet eller med korte mellomrom,</avsnitt></liste>
<liste id="/kapittel/2/paragraf/6/ledd/2/liste/c"><lverdi>c)</lverdi><avsnitt id="/kapittel/2/paragraf/6/ledd/2/liste/c/avsnitt/1">om brukeren har kognitiv svikt, og hvor alvorlig den kognitive svikten er,</avsnitt></liste>
<liste id="/kapittel/2/paragraf/6/ledd/2/liste/d"><lverdi>d)</lverdi><avsnitt id="/kapittel/2/paragraf/6/ledd/2/liste/d/avsnitt/1">brukerens evne til selv å tilkalle hjelp ved behov,</avsnitt></liste>
<liste id="/kapittel/2/paragraf/6/ledd/2/liste/e"><lverdi>e)</lverdi><avsnitt id="/kapittel/2/paragraf/6/ledd/2/liste/e/avsnitt/1">om brukeren uten endring av bosituasjonen risikerer å komme til skade eller å få sin helsetilstand eller funksjonsevne forverret,</avsnitt></liste>
<liste id="/kapittel/2/paragraf/6/ledd/2/liste/f"><lverdi>f)</lverdi><avsnitt id="/kapittel/2/paragraf/6/ledd/2/liste/f/avsnitt/1">om flytting kan virke skadeforebyggende eller bidra til at vedkommende får mulighet for å forbedre sin helsetilstand eller funksjonsevne,</avsnitt></liste>
<liste id="/kapittel/2/paragraf/6/ledd/2/liste/g"><lverdi>g)</lverdi><avsnitt id="/kapittel/2/paragraf/6/ledd/2/liste/g/avsnitt/1">om alternativer til bo- og tjenestetilbud i sykehjem eller tilsvarende bolig er vurdert og ikke funnet hensiktsmessig/forsvarlig, herunder helse- og omsorgstjenester i hjemmet, dagtilbud, korttidsopphold i sykehjem, opphold i omsorgsinstitusjon, (hverdags)rehabiliteringstiltak, forebyggende tjenester, tilrettelegging av hjemmet eller omgivelsene, hjelpemidler og tekniske løsninger/velferdsteknologi,</avsnitt></liste>
<liste id="/kapittel/2/paragraf/6/ledd/2/liste/h"><lverdi>h)</lverdi><avsnitt id="/kapittel/2/paragraf/6/ledd/2/liste/h/avsnitt/1">i hvilken grad brukeren mottar frivillig bistand fra private omsorgsytere,</avsnitt></liste>
<liste id="/kapittel/2/paragraf/6/ledd/2/liste/i"><lverdi>i)</lverdi><avsnitt id="/kapittel/2/paragraf/6/ledd/2/liste/i/avsnitt/1">hensynet til personer som brukeren bor sammen med, herunder om avlastningstiltak er forsøkt eller vurdert,</avsnitt></liste>
<liste id="/kapittel/2/paragraf/6/ledd/2/liste/j"><lverdi>j)</lverdi><avsnitt id="/kapittel/2/paragraf/6/ledd/2/liste/j/avsnitt/1">om brukeren er til fare for andre eller det er fare for materielle skader, og</avsnitt></liste>
<liste id="/kapittel/2/paragraf/6/ledd/2/liste/k"><lverdi>k)</lverdi><avsnitt id="/kapittel/2/paragraf/6/ledd/2/liste/k/avsnitt/1">om geografiske forhold gjør det uhensiktsmessig å gi tjenester der.</avsnitt></liste></ledd>
        <ledd id="/kapittel/2/paragraf/6/ledd/3">For å få plass i spesialavdeling er det et vilkår at brukeren er i målgruppen for det aktuelle bo- og tjenestetilbudet. For å få plass i skjermet enhet for personer med demenssykdom, skal en demensdiagnose være stilt.</ledd>
        <ledd id="/kapittel/2/paragraf/6/ledd/4">Avgjørende for om bruker umiddelbart får langtidsopphold i sykehjem eller tilsvarende bolig, eller om vedkommende får enkeltvedtak om å få stå på venteliste til slikt bo- og tjenestetilbud er følgende:
<liste id="/kapittel/2/paragraf/6/ledd/4/liste/a"><lverdi>a)</lverdi><avsnitt id="/kapittel/2/paragraf/6/ledd/4/liste/a/avsnitt/1">om det er ledig kapasitet i det aktuelle bo- og tjenestetilbudet og</avsnitt></liste>
<liste id="/kapittel/2/paragraf/6/ledd/4/liste/b"><lverdi>b)</lverdi><avsnitt id="/kapittel/2/paragraf/6/ledd/4/liste/b/avsnitt/1">hvor mye det haster for brukeren å få et annet bo- og tjenestetilbud enn vedkommende har i dag.</avsnitt></liste></ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/forskrift/2017-05-31-2450/k2/p7">
        <pverdi>§ 7.</pverdi>
        <ptittel>Momenter knyttet til brukerens ønsker</ptittel>
        <ledd id="/kapittel/2/paragraf/7/ledd/1">For at saken skal være tilstrekkelig utredet, må det være gjennomført et møte e.l. med brukeren og/eller partsrepresentanten med følgende formål:
<liste id="/kapittel/2/paragraf/7/ledd/1/liste/a"><lverdi>a)</lverdi><avsnitt id="/kapittel/2/paragraf/7/ledd/1/liste/a/avsnitt/1">å kartlegge brukerens behov for helse- og omsorgstjenester, sosial kontakt og opplevd trygghet</avsnitt></liste>
<liste id="/kapittel/2/paragraf/7/ledd/1/liste/b"><lverdi>b)</lverdi><avsnitt id="/kapittel/2/paragraf/7/ledd/1/liste/b/avsnitt/1">å få vurdert brukerens samtykkekompetanse,</avsnitt></liste>
<liste id="/kapittel/2/paragraf/7/ledd/1/liste/c"><lverdi>c)</lverdi><avsnitt id="/kapittel/2/paragraf/7/ledd/1/liste/c/avsnitt/1">å få samtykke fra brukeren til å innhente ytterligere opplysninger fra andre som er nødvendige for saksutredningen,</avsnitt></liste>
<liste id="/kapittel/2/paragraf/7/ledd/1/liste/d"><lverdi>d)</lverdi><avsnitt id="/kapittel/2/paragraf/7/ledd/1/liste/d/avsnitt/1">å gi brukeren den informasjon om kommunens tjenester og den veiledning som trengs for at vedkommende skal kunne ivareta sine interesser i saken, herunder informasjon om betaling m.m., jf. denne forskriften § 11 tredje ledd, og</avsnitt></liste>
<liste id="/kapittel/2/paragraf/7/ledd/1/liste/e"><lverdi>e)</lverdi><avsnitt id="/kapittel/2/paragraf/7/ledd/1/liste/e/avsnitt/1">å få klarhet i hvilke ønsker brukeren har etter at tilstrekkelig informasjon er gitt, herunder om det er brukeren selv eller partsrepresentanten som har gitt uttrykk for disse ønskene.</avsnitt></liste></ledd>
        <ledd id="/kapittel/2/paragraf/7/ledd/2">Brukeren har rett til å velge å la være å ta imot tilbud om langtidsplass i sykehjem eller tilsvarende bolig, med mindre vilkårene i lov 2. juli 1999 nr. 63 om pasient- og brukerrettigheter kapittel 4A er oppfylt (tvangsparagrafen). Brukeren mister ikke retten til å stå på venteliste ved å takke nei til et tilbud som blir gitt av kommunen.</ledd>
      </paragraf>
      <paragraf id="/kapittel/2/paragraf/8" url="https://lovdata.no/lovtidend/forskrift/2017-05-31-2450/k2/p8">
        <pverdi>§ 8.</pverdi>
        <ptittel>Momenter knyttet til saksutredningen</ptittel>
        <ledd id="/kapittel/2/paragraf/8/ledd/1">For at en sak som gjelder tildeling eller avslag på langtidsopphold i sykehjem eller tilsvarende bolig skal anses som tilstrekkelig opplyst, må alle relevante forhold være utredet, herunder:
<liste id="/kapittel/2/paragraf/8/ledd/1/liste/a"><lverdi>a)</lverdi><avsnitt id="/kapittel/2/paragraf/8/ledd/1/liste/a/avsnitt/1">opplysninger om forhold som er nevnt i denne forskriften § 6 første til fjerde ledd,</avsnitt></liste>
<liste id="/kapittel/2/paragraf/8/ledd/1/liste/b"><lverdi>b)</lverdi><avsnitt id="/kapittel/2/paragraf/8/ledd/1/liste/b/avsnitt/1">opplysninger fra møte e.l. med brukeren og/eller vedkommendes partsrepresentant, jf. denne forskriften § 7,</avsnitt></liste>
<liste id="/kapittel/2/paragraf/8/ledd/1/liste/c"><lverdi>c)</lverdi><avsnitt id="/kapittel/2/paragraf/8/ledd/1/liste/c/avsnitt/1">funn fra kommunens egen kartlegging, herunder IPLOS-kartlegging, og eventuelle resultater fra vurderingsopphold i sykehjem,</avsnitt></liste>
<liste id="/kapittel/2/paragraf/8/ledd/1/liste/d"><lverdi>d)</lverdi><avsnitt id="/kapittel/2/paragraf/8/ledd/1/liste/d/avsnitt/1">opplysninger fra spesialisthelsetjenesten, fastlegen, private tilbydere av helse- og omsorgstjenester og/eller annet helsepersonell, herunder om diagnose, prognose, medisinsk, ernæringsmessig eller annen utredning og behandling og hjelpebehov, eller fra andre deler av den offentlige forvaltningen,</avsnitt></liste>
<liste id="/kapittel/2/paragraf/8/ledd/1/liste/e"><lverdi>e)</lverdi><avsnitt id="/kapittel/2/paragraf/8/ledd/1/liste/e/avsnitt/1">andre opplysninger.</avsnitt></liste></ledd>
        <ledd id="/kapittel/2/paragraf/8/ledd/2">Bruker og/eller vedkommendes partsrepresentant skal bli gjort kjent med hvilke opplysninger som er innhentet, og gitt mulighet til å kunne uttale seg om dem.</ledd>
        <ledd id="/kapittel/2/paragraf/8/ledd/3">Dersom saken ikke er tilstrekkelig utredet til at det kan fattes enkeltvedtak om tildeling av langtidsopphold i sykehjem eller tilsvarende bolig, må saken utredes videre inntil det foreligger et forsvarlig beslutningsgrunnlag. I forbindelse med saksutredningen kan det fattes enkeltvedtak om vurderingsopphold i sykehjem.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/forskrift/2017-05-31-2450/k3">
      <kverdi>Kapittel 3</kverdi>
      <ktittel>Rett til enkeltvedtak og oppfølging av brukere på venteliste</ktittel>
      <paragraf id="/kapittel/3/paragraf/9" url="https://lovdata.no/lovtidend/forskrift/2017-05-31-2450/k3/p9">
        <pverdi>§ 9.</pverdi>
        <ptittel>Rett til nytt enkeltvedtak</ptittel>
        <ledd id="/kapittel/3/paragraf/9/ledd/1">Det skal fattes nytt enkeltvedtak ved vesentlige endringer i innholdet eller omfanget av de helse- og omsorgstjenestene som gis i sykehjem. Det skal videre fattes nytt enkeltvedtak ved flytting av bruker mellom ulike sykehjem, ulike sykehjemsavdelinger eller tilsvarende boliger.</ledd>
      </paragraf>
      <paragraf id="/kapittel/3/paragraf/10" url="https://lovdata.no/lovtidend/forskrift/2017-05-31-2450/k3/p10">
        <pverdi>§ 10.</pverdi>
        <ptittel>Oppfølging av brukere på venteliste</ptittel>
        <ledd id="/kapittel/3/paragraf/10/ledd/1">Brukere som kan bo hjemme i påvente av langtidsopphold i sykehjem eller tilsvarende bolig, vil få enkeltvedtak med avslag på slikt botilbud. Brukere som etter en konkret og individuell vurdering bør få langtidsopphold eller tilsvarende bolig i medhold av reglene i denne forskriftens kapittel 2, vil få enkeltvedtak om å få stå på venteliste for ønsket botilbud. Disse skal i tillegg ha enkeltvedtak om de helse- og omsorgstjenestene som skal gis inntil det kan gis ønsket nytt botilbud. De helse- og omsorgstjenestene som gis i ventetida, skal til enhver tid være forsvarlige og behovsdekkende.</ledd>
        <ledd id="/kapittel/3/paragraf/10/ledd/2">Ringsaker kommune skal til enhver tid følge med på behovsutviklingen hos de brukerne som står på ventelista. Kommunen skal sørge for at det umiddelbart gis langtidsopphold i sykehjem eller tilsvarende bolig dersom det oppstår en situasjon der det haster for den enkelte bruker å få et slikt botilbud. Ut over hastesakene tildeles slike botilbud til den av brukerne på ventelista som antas å ha størst behov for botilbudet som har blitt ledig. Bruker som har fått enkeltvedtak om å få stå på venteliste, må derfor påregne at brukere med mer presserende eller større behov prioriteres foran dem. Det gjelder ingen tidsfrist for når et botilbud som nevnt ovenfor senest skal tilbys.</ledd>
        <ledd id="/kapittel/3/paragraf/10/ledd/3">Brukere som står på venteliste, har på forespørsel rett til informasjon om hvor lang tid de må påregne å vente. Ved å henvende seg til Ringsaker kommune ved den enhet som har gitt enkeltvedtaket på venteliste, skal de få oppdatert informasjon.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/forskrift/2017-05-31-2450/k4">
      <kverdi>Kapittel 4</kverdi>
      <ktittel>Betaling, klage og ikrafttredelse</ktittel>
      <paragraf id="/kapittel/4/paragraf/11" url="https://lovdata.no/lovtidend/forskrift/2017-05-31-2450/k4/p11">
        <pverdi>§ 11.</pverdi>
        <ptittel>Betaling for bo- og tjenestetilbud</ptittel>
        <ledd id="/kapittel/4/paragraf/11/ledd/1">Egenbetalingen for helse- og omsorgstjenester i sykehjem følger reglene i forskrift 16. desember 2011 nr. 1349 om egenandel for kommunale helse- og omsorgstjenester i sykehjem (vederlagsforskriften).</ledd>
        <ledd id="/kapittel/4/paragraf/11/ledd/2">Betaling for tilsvarende bolig framgår av husleiekontrakten som inngås for det aktuelle botilbudet. Det samme gjelder øvrige abonnementstjenester som kommunen yter i disse boligene. Egenbetalingen for helse- og omsorgstjenester i slikt botilbud følger reglene i forskrift 16. desember 2011 nr. 1349 om egenandel for kommunale helse- og omsorgstjenester utenfor institusjon.</ledd>
        <ledd id="/kapittel/4/paragraf/11/ledd/3">Den enkelte har som et ledd i den informasjonen som skal gis etter denne forskriften § 7 første ledd bokstav c, rett til å få et grovt overslag over hva det vil koste å motta bo- og tjenestetilbud i sykehjem, bo- og tjenestetilbud i tilsvarende bolig, og helse- og omsorgstjenester i sitt opprinnelige hjem.</ledd>
      </paragraf>
      <paragraf id="/kapittel/4/paragraf/12" url="https://lovdata.no/lovtidend/forskrift/2017-05-31-2450/k4/p12">
        <pverdi>§ 12.</pverdi>
        <ptittel>Klage</ptittel>
        <ledd id="/kapittel/4/paragraf/12/ledd/1">Ved klage på enkeltvedtak om langtidsopphold i sykehjem, eller om å få stå på venteliste for slik plass, gjelder bestemmelsene i lov 2. juli 1999 nr. 63 om pasient og brukerrettigheter kapittel 7.</ledd>
        <ledd id="/kapittel/4/paragraf/12/ledd/2">Ved klage på enkeltvedtak om tildeling av tilsvarende bolig, eller om å få stå på venteliste til slik bolig, gjelder reglene om klage i lov 10. februar 1967 om behandlingsmåten i forvaltningssaker § 28.</ledd>
      </paragraf>
      <paragraf id="/kapittel/4/paragraf/13" url="https://lovdata.no/lovtidend/forskrift/2017-05-31-2450/k4/p13">
        <pverdi>§ 13.</pverdi>
        <ptittel>Ikrafttredelse og revidering av forskriften</ptittel>
        <ledd id="/kapittel/4/paragraf/13/ledd/1">Forskriften skal gjennomgås og ved behov revideres når nasjonale kriterier for tildeling av langtidsopphold i sykehjem og tilsvarende bolig særskilt tilrettelagt for heldøgns omsorg er vedtatt. Ved motstrid vil den nasjonale forskriften gå foran denne forskriften.</ledd>
        <ledd id="/kapittel/4/paragraf/13/ledd/2">Forskriften trer i kraft 1. juli 2017.</ledd>
        <avsnitt id="/kapittel/4/paragraf/13/ledd/2/avsnitt/1"/>
      </paragraf>
    </kapittel>
  </tekst>
</dokument>
