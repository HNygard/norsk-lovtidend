<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-06-29-1104" type="lt" url="https://lovdata.no/lovtidend/forskrift/2018-06-29-1104">
  <metadata>
    <type>lt</type>
    <base>LT</base>
    <id>LT/lt/2018-06-29-1104</id>
    <dato>29.06.2018 nr. 1104</dato>
    <dato type="iso">2018-06-29</dato>
    <ikraft>10.07.2018</ikraft>
    <ikraft type="iso">2018-07-10</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-2011-12-16-65-§6">L16.12.2011 nr. 65 § 6</ref>, <ref id="lov-2011-12-16-65-§8">§ 8</ref>, <ref id="lov-2011-12-16-65-§17">§ 17</ref>, <ref id="for-2017-06-16-820">F16.06.2017 nr. 820</ref></hjemmel>
    <rettet/>
    <journalnummer>2018-0701</journalnummer>
  </metadata>
  <tekst>
    <korttittel>Forskrift om et råd for drivstoffberedskap og drivstoffnæringens beredskapsplikter</korttittel>
    <tittel>Forskrift om et råd for drivstoffberedskap og drivstoffnæringens beredskapsplikter</tittel>
    <marg niv="1" id="/marg/1"><b>Hjemmel:</b> Fastsatt av Nærings- og fiskeridepartementet 29. juni 2018 med hjemmel i lov 16. desember 2011 nr. 65 om næringsberedskap (næringsberedskapsloven) § 6, § 8 og § 17, jf. delegeringsvedtak 16. juni 2017 nr. 820.</marg>
    <paragraf id="/paragraf/1" url="https://lovdata.no/lovtidend/forskrift/2018-06-29-1104/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med forskriften er å sikre tilgangen til drivstoff i kriser for å sørge for at befolkningens behov, det militære forsvarets behov, allierte militære styrkers behov i Norge eller internasjonale forpliktelser knyttet til varer og tjenester dekkes. Forskriften skal gi grunnlag for nødvendig, rask og effektiv prioritering og omfordeling av drivstoffressurser, herunder logistikktjenester, gjennom samarbeid mellom offentlige myndigheter og næringsdrivende.</ledd>
      <ledd id="/paragraf/1/ledd/2">Planleggingen og tiltakene skal være dimensjonert ut fra de til enhver tid gjeldende nasjonale trusselvurderinger, beredskapsmessige planleggingsforutsetninger og den aktuelle situasjonen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-06-29-1104/p2">
      <pverdi>§ 2.</pverdi>
      <ptittel>Stedlig virkeområde</ptittel>
      <ledd id="/paragraf/2/ledd/1">Forskriften gjelder norsk territorium og på kontinentalsokkelen.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-06-29-1104/p3">
      <pverdi>§ 3.</pverdi>
      <ptittel>Rådet for drivstoffberedskap</ptittel>
      <ledd id="/paragraf/3/ledd/1">Rådet for drivstoffberedskap er et rådgivende organ for departementet i spørsmål om drivstoffberedskap. Rådet inngår i departementets beredskapsorganisasjon ved kriser.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-06-29-1104/p4">
      <pverdi>§ 4.</pverdi>
      <ptittel>Sammensetning og oppnevning av rådet</ptittel>
      <ledd id="/paragraf/4/ledd/1">Departementet oppnevner medlemmer til rådet. Rådet består av faste medlemmer med personlige varamedlemmer fra selskaper som driver raffinerivirksomhet, landsdekkende selskaper innenfor import og distribusjon av drivstoff, selskaper med lagringsplikt etter lov 18. august 2006 nr. 61 om beredskapslagring av petroleumsprodukt og tilhørende forskrift, og fra bransjeorganisasjoner etter forslag fra selskapene selv. Oppnevnte medlemmer har møteplikt i rådet. Rådets sammensetning bør være hensiktsmessig med hensyn til de oppgavene som skal løses både innenfor rådgivning og krisehåndtering. Departementet kan bestemme at det opprettes undergrupper eller at bare deler av rådet innkalles til særskilte møter.</ledd>
      <ledd id="/paragraf/4/ledd/2">Ved behov kan departementet utpeke medlemmer og varamedlemmer fra forsvarssektoren og miljøer med spesialkompetanse eller med spesielle ressurser til tids- eller oppgavebegrenset deltagelse i rådet.</ledd>
      <ledd id="/paragraf/4/ledd/3">Rådet konstituerer seg selv. Leder- og nestlederfunksjonen i rådet går på omgang blant medlemmene etter nærmere kriterier fastsatt av rådet selv.</ledd>
      <ledd id="/paragraf/4/ledd/4">For personell som faller inn under forskriftens bestemmelser, søkes fritak etter gjeldende regler for fremmøte i forsvaret ved mobilisering.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-06-29-1104/p5">
      <pverdi>§ 5.</pverdi>
      <ptittel>Rådets oppgaver</ptittel>
      <ledd id="/paragraf/5/ledd/1">Rådet skal bistå departementet med
<liste id="/paragraf/5/ledd/1/liste/a"><lverdi>a)</lverdi><avsnitt id="/paragraf/5/ledd/1/liste/a/avsnitt/1">råd ved behov</avsnitt></liste>
<liste id="/paragraf/5/ledd/1/liste/b"><lverdi>b)</lverdi><avsnitt id="/paragraf/5/ledd/1/liste/b/avsnitt/1">utpeking av konkrete områder som bør utredes nærmere med utgangspunkt i aktuell trussel- og risikovurderinger og andre utfordringer</avsnitt></liste>
<liste id="/paragraf/5/ledd/1/liste/c"><lverdi>c)</lverdi><avsnitt id="/paragraf/5/ledd/1/liste/c/avsnitt/1">utarbeidelse av analyser og utredninger</avsnitt></liste>
<liste id="/paragraf/5/ledd/1/liste/d"><lverdi>d)</lverdi><avsnitt id="/paragraf/5/ledd/1/liste/d/avsnitt/1">å avgi høringsuttalelser om faglige spørsmål av betydning for drivstoffberedskap</avsnitt></liste>
<liste id="/paragraf/5/ledd/1/liste/e"><lverdi>e)</lverdi><avsnitt id="/paragraf/5/ledd/1/liste/e/avsnitt/1">vurdering av kritiske situasjoner og</avsnitt></liste>
<liste id="/paragraf/5/ledd/1/liste/f"><lverdi>f)</lverdi><avsnitt id="/paragraf/5/ledd/1/liste/f/avsnitt/1">å finne frem til ressurser det er behov for.</avsnitt></liste></ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-06-29-1104/p6">
      <pverdi>§ 6.</pverdi>
      <ptittel>Sekretariat</ptittel>
      <ledd id="/paragraf/6/ledd/1">Departementet holder sekretariat for rådet.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-06-29-1104/p7">
      <pverdi>§ 7.</pverdi>
      <ptittel>Taushetsplikt og sikkerhetsklarering</ptittel>
      <ledd id="/paragraf/7/ledd/1">Medlemmer, varamedlemmer og observatører i rådet for drivstoffberedskap skal være sikkerhetsklarert for minst nivå HEMMELIG etter sikkerhetsloven. Tilsvarende gjelder enhver som deltar i konkrete utredningsoppgaver, planleggingsoppgaver eller lignende innenfor rådets oppgaver.</ledd>
      <ledd id="/paragraf/7/ledd/2">Rådets medlemmer, varamedlemmer og observatører er underlagt taushetsplikt etter forvaltningsloven § 13.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2018-06-29-1104/p8">
      <pverdi>§ 8.</pverdi>
      <ptittel>Godtgjørelse</ptittel>
      <ledd id="/paragraf/8/ledd/1">Rådets medlemmer og varamedlemmer godtgjøres etter ordinære regler for offentlig oppnevnte utvalg.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2018-06-29-1104/p9">
      <pverdi>§ 9.</pverdi>
      <ptittel>Drivstoffnæringens plikter</ptittel>
      <ledd id="/paragraf/9/ledd/1">I situasjoner hvor det foreligger risiko for etterspørselssjokk, tilbudssvikt eller logistikkbrist, kan departementet i medhold av næringsberedskapsloven § 6 eller § 8 pålegge selskaper som driver raffinerivirksomhet, landsdekkende selskaper innenfor import og distribusjon av drivstoff, selskaper med lagringsplikt etter lov 18. august 2006 nr. 61 om beredskapslagring av petroleumsprodukt og tilhørende forskrift og underleverandører til slike selskaper å stille produkter, infrastruktur, ekspertise og andre ressurser til disposisjon for myndighetene og å utføre tjenester.</ledd>
      <ledd id="/paragraf/9/ledd/2">Dersom det på forhånd er kartlagt at det kan bli behov for bestemte ressurser i krisesituasjoner, skal departementet varsle rådet når disse kreves stilt til rådighet. Rådets medlemmer videreformidler slike krav til sine respektive selskaper og andre berørte aktører. Rådet må, i den grad det er nødvendig, samarbeide med andre kriseorganisasjoner.</ledd>
      <ledd id="/paragraf/9/ledd/3">Selskapene skal så langt som mulig oppfylle pliktene etter forskriften ved normal organisering og kontakt med sivile og militære myndigheter som har behov for drivstoff.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2018-06-29-1104/p10">
      <pverdi>§ 10.</pverdi>
      <ptittel>Opplysningsplikt</ptittel>
      <ledd id="/paragraf/10/ledd/1">Selskaper som driver raffinerivirksomhet, landsdekkende selskaper innenfor import og distribusjon av drivstoff, bransjeorganisasjoner og selskaper med lagringsplikt etter lov 18. august 2006 nr. 61 om beredskapslagring av petroleumsprodukt og tilhørende forskrift, skal gi departementet alle opplysninger som er nødvendige for planlegging og gjennomføring av krisehåndtering. Dette gjelder også den informasjonen som departementet trenger for å etablere og vedlikeholde en oversikt over drivstoffselskaper og distributører, samt deres organisering. Når departementet krever det, skal selskapene informere om egne og samarbeidende virksomheters ressurser etter kriterier og spesifikasjoner fastsatt av departementet. Kriteriene og spesifikasjonene kan blant annet omfatte drivstofftyper, distribusjonsmønstre, kategorier av maskiner, utstyr og transportmidler, geografisk plassering og regionale og lokale organisasjonsenheter og lagringssteder.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2018-06-29-1104/p11">
      <pverdi>§ 11.</pverdi>
      <ptittel>Øvelser</ptittel>
      <ledd id="/paragraf/11/ledd/1">For å sikre at kompetansen innenfor drivstoffberedskapen opprettholdes kan departementet pålegge selskapene og deres representanter å delta i øvelser og opplæring.</ledd>
      <ledd id="/paragraf/11/ledd/2">Medlemmene av rådet må påregne årlige øvelser og opplæring.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2018-06-29-1104/p12">
      <pverdi>§ 12.</pverdi>
      <ptittel>Kompensasjon</ptittel>
      <ledd id="/paragraf/12/ledd/1">Når det fattes vedtak om pålegg etter forskriftens § 9 eller § 11, skal selskapene kompenseres etter regning.</ledd>
      <ledd id="/paragraf/12/ledd/2">Myndigheten som krever de aktuelle ressursene skal erstatte selskapets dokumenterte direkte tap og merkostnader. Hver av partene kan alene kreve skjønnsmessig beregning ut fra bestemmelsene i lov 1. juni 1917 nr. 1 om skjønn og ekspropriasjonssaker.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2018-06-29-1104/p13">
      <pverdi>§ 13.</pverdi>
      <ptittel>Ikrafttredelse</ptittel>
      <ledd id="/paragraf/13/ledd/1">Forskriften trer i kraft 10. juli 2018.</ledd>
    </paragraf>
  </tekst>
</dokument>
