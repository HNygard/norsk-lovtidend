<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-06-26-1033" type="lt" url="https://lovdata.no/lovtidend/forskrift/2018-06-26-1033">
  <metadata>
    <type>lt</type>
    <base>LT</base>
    <id>LT/lt/2018-06-26-1033</id>
    <dato>26.06.2018 nr. 1033</dato>
    <dato type="iso">2018-06-26</dato>
    <ikraft>01.07.2018</ikraft>
    <ikraft type="iso">2018-07-01</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel>Stortingets årlige budsjettvedtak</hjemmel>
    <rettet/>
    <journalnummer>2018-0650</journalnummer>
  </metadata>
  <tekst>
    <korttittel>Forskrift om innovasjons- og utviklingstilskudd til nyhets- og aktualitetsmedier</korttittel>
    <tittel>Forskrift om innovasjons- og utviklingstilskudd til nyhets- og aktualitetsmedier</tittel>
    <marg niv="1" id="/marg/1"><b>Hjemmel:</b> Fastsatt av Kulturdepartementet 26. juni 2018 med hjemmel i Stortingets årlige budsjettvedtak.</marg>
    <paragraf id="/paragraf/1" url="https://lovdata.no/lovtidend/forskrift/2018-06-26-1033/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Tilskuddsordningen skal fremme mediemangfold og en opplyst offentlig samtale gjennom å stimulere til redaksjonell, innholdsrettet innovasjon og utvikling hos nyhets- og aktualitetsmedier.</ledd>
      <ledd id="/paragraf/1/ledd/2">Ordningen skal særlig fremme redaksjonell, innholdsrettet innovasjon og utvikling i små, lokale nyhets- og aktualitetsmedier.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-06-26-1033/p2">
      <pverdi>§ 2.</pverdi>
      <ptittel>Generelle vilkår</ptittel>
      <ledd id="/paragraf/2/ledd/1">Det kan gis tilskudd etter denne forskriften til nyhets- og aktualitetsmedier som:
<liste id="/paragraf/2/ledd/1/liste/a"><lverdi>a)</lverdi><avsnitt id="/paragraf/2/ledd/1/liste/a/avsnitt/1">har som hovedformål å drive journalistisk produksjon og formidling av nyheter, aktualitetsstoff og samfunnsdebatt til allmennheten. Tilskudd gis ikke til medium som har som hovedformål å drive med reklame eller markedsføring. Tilskudd gis heller ikke til medium som hovedsakelig er rettet mot medlemmer eller ansatte i bestemte organisasjoner, foreninger eller selskap.</avsnitt></liste>
<liste id="/paragraf/2/ledd/1/liste/b"><lverdi>b)</lverdi><avsnitt id="/paragraf/2/ledd/1/liste/b/avsnitt/1">inneholder et bredt tilbud av nyhets-, aktualitets- og debattstoff fra ulike samfunnsområder. Tilskudd gis ikke til medium som inneholder en overvekt av annonser. Tilskudd gis heller ikke til medium som i all hovedsak inneholder stoff om ett eller noen få samfunnsområder, eller som i hovedsak inneholder stoff vinklet ut fra en spesiell faglig, politisk, ideologisk, religiøs eller etnisk bakgrunn.</avsnitt></liste>
<liste id="/paragraf/2/ledd/1/liste/c"><lverdi>c)</lverdi><avsnitt id="/paragraf/2/ledd/1/liste/c/avsnitt/1">har en ansvarlig redaktør med status som svarer til bestemmelsene i Redaktørplakaten.</avsnitt></liste></ledd>
      <ledd id="/paragraf/2/ledd/2">Flere nyhets- og aktualitetsmedier kan søke sammen om tilskudd til fellesprosjekter.</ledd>
      <ledd id="/paragraf/2/ledd/3">Søker kan samarbeide med aktører utenfor bransjen for å realisere prosjektet.</ledd>
      <ledd id="/paragraf/2/ledd/4">Tilskudd etter denne forskriften kan ikke tildeles eller utbetales til et foretak som er gjenstand for et tilbakeføringskrav, når kravet er fremsatt på grunnlag av et vedtak fra EFTAs overvåkningsorgan.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-06-26-1033/p3">
      <pverdi>§ 3.</pverdi>
      <ptittel>Vilkår knyttet til prosjekter</ptittel>
      <ledd id="/paragraf/3/ledd/1">Tilskudd etter denne forskriften kan gis til innovasjons- og utviklingsprosjekter som:
<liste id="/paragraf/3/ledd/1/liste/a"><lverdi>a)</lverdi><avsnitt id="/paragraf/3/ledd/1/liste/a/avsnitt/1">utvikler redaksjonelt innhold, eller</avsnitt></liste>
<liste id="/paragraf/3/ledd/1/liste/b"><lverdi>b)</lverdi><avsnitt id="/paragraf/3/ledd/1/liste/b/avsnitt/1">utvikler eller implementerer nye løsninger for produksjon, publisering, spredning eller konsum av redaksjonelt innhold.</avsnitt></liste></ledd>
      <ledd id="/paragraf/3/ledd/2">Det kan også gis tilskudd til forprosjekter for utvikling av slike innovasjons- og utviklingsprosjekter.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-06-26-1033/p4">
      <pverdi>§ 4.</pverdi>
      <ptittel>Krav til søknad</ptittel>
      <ledd id="/paragraf/4/ledd/1">Tilskudd tildeles etter søknad på eget søknadsskjema.</ledd>
      <ledd id="/paragraf/4/ledd/2">Søknad må leveres til Medietilsynet før oppstart av de aktivitetene det søkes støtte til.</ledd>
      <ledd id="/paragraf/4/ledd/3">Det kan bare sendes én søknad per prosjekt.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-06-26-1033/p5">
      <pverdi>§ 5.</pverdi>
      <ptittel>Saksbehandling</ptittel>
      <ledd id="/paragraf/5/ledd/1">Medietilsynet forvalter tilskuddsordningen.</ledd>
      <ledd id="/paragraf/5/ledd/2">Vedtak om tilskudd treffes av Medietilsynet etter innstilling fra Fagutvalget for innovasjons- og utviklingstilskudd til nyhets- og aktualitetsmedier, jf. § 7.</ledd>
      <ledd id="/paragraf/5/ledd/3">Vedtak om tilskudd skal treffes etter en samlet vurdering av mottatte søknader som oppfyller vilkårene i § 2 - § 4. I vurderingen skal det særlig legges vekt på formålet med tilskuddsordningen og prioriterte satsingsområder eller hensyn fastsatt i henhold til § 8.</ledd>
      <ledd id="/paragraf/5/ledd/4">Forvaltningsloven kommer til anvendelse på Medietilsynets saksbehandling etter denne forskriften. Enkeltvedtak truffet av Medietilsynet i henhold til denne forskriften kan påklages til Klagenemnda for mediesaker.</ledd>
      <ledd id="/paragraf/5/ledd/5">Departementet kan ikke instruere Medietilsynet eller Medieklagenemnda i enkeltsaker eller omgjøre tilsynets eller klagenemndas vedtak etter denne forskriften. Medietilsynet kan gi forskrift om vurdering av og prioritering mellom søknader.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-06-26-1033/p6">
      <pverdi>§ 6.</pverdi>
      <ptittel>Tilskuddets størrelse</ptittel>
      <ledd id="/paragraf/6/ledd/1">Tilskudd fastsettes etter en skjønnsmessig vurdering av hva som er rimelig bidrag fra statens side.</ledd>
      <ledd id="/paragraf/6/ledd/2">Offentlig støtte kan ikke overstige 40 prosent av prosjektkostnader. For prosjekter som retter seg mot små, lokale nyhets- og aktualitetsmedier kan offentlig støtte utgjøre inntil 50 prosent av prosjektkostnader.</ledd>
      <ledd id="/paragraf/6/ledd/3">Medietilsynet kan gi forskrift om hvilke kostnader som kan regnes som prosjektkostnader.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-06-26-1033/p7">
      <pverdi>§ 7.</pverdi>
      <ptittel>Fagutvalg</ptittel>
      <ledd id="/paragraf/7/ledd/1">Fagutvalget for innovasjons- og utviklingstilskudd til nyhets- og aktualitetsmedier oppnevnes av Medietilsynet.</ledd>
      <ledd id="/paragraf/7/ledd/2">Fagutvalget består av fem medlemmer og tre varamedlemmer som utnevnes for inntil tre år. To medlemmer og ett varamedlem utnevnes på bakgrunn av teknisk og digital kompetanse. Utvalgets leder, ett medlem og ett varamedlem, utnevnes på bakgrunn av medie- og medieøkonomisk kompetanse. Ett medlem og ett varamedlem utnevnes på bakgrunn av lokalmediekompetanse. Ved stemmelikhet har leder dobbelt stemme.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2018-06-26-1033/p8">
      <pverdi>§ 8.</pverdi>
      <ptittel>Kunngjøring</ptittel>
      <ledd id="/paragraf/8/ledd/1">Søknadsfrister kunngjøres i relevante medier. Medietilsynet avgjør etter råd fra fagutvalg om kunngjøring og tildeling av tilskuddsmidler skal skje en eller flere ganger i året.</ledd>
      <ledd id="/paragraf/8/ledd/2">Medietilsynet kan etter råd fra fagutvalg velge å fastsette prioriterte satsingsområder eller hensyn i forbindelse med kunngjøring av tilskudd.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2018-06-26-1033/p9">
      <pverdi>§ 9.</pverdi>
      <ptittel>Rapportering og kontroll</ptittel>
      <ledd id="/paragraf/9/ledd/1">Tilskuddsmottaker plikter straks å melde fra til Medietilsynet dersom forutsetningene for tildelingen endres.</ledd>
      <ledd id="/paragraf/9/ledd/2">Tilskuddsmottaker skal så snart som mulig, og senest innen rapporteringsfrist fastsatt i tilskuddsbrevet, oversende Medietilsynet rapport om gjennomføringen av prosjektet. Rapporten skal gjøre rede for om tiltaket er gjennomført i tråd med forutsetningene for tilskuddet.</ledd>
      <ledd id="/paragraf/9/ledd/3">Regnskap som viser disponering av hele tilskuddet, sammenholdt med totalbudsjett, skal vedlegges rapporten. Regnskapet skal være undertegnet av tilskuddsmottaker. For tilskudd over 400 000 kroner skal regnskapet i tillegg være revidert av statsautorisert eller registrert revisor.</ledd>
      <ledd id="/paragraf/9/ledd/4">Medietilsynet har ansvar for kontroll med tilskuddsmottakers rapportering.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2018-06-26-1033/p10">
      <pverdi>§ 10.</pverdi>
      <ptittel>Tilbakebetaling</ptittel>
      <ledd id="/paragraf/10/ledd/1">Medietilsynet kan kreve hele eller deler av et tilskudd tilbakebetalt dersom tilskuddsmottakeren gir uriktige opplysninger, ikke oppfyller rapporterings- og fremleggelsesplikten etter forskriften her, ikke overholder de fastsatte betingelsene for å motta tilskuddet eller tilskuddet strider mot vilkår som følger av EFTAs overvåkningsorgans (ESA) vedtak nr. 061/18/COL.</ledd>
      <ledd id="/paragraf/10/ledd/2">Ved krav om tilbakebetaling kan det fastsettes rente etter forsinkelsesrenteloven. Det skal svares renter dersom tilskuddet kreves tilbake på grunn av brudd på ESAs vedtak nr. 061/18/COL. Renten beregnes i slike tilfeller som anvist i artikkel 9 i ESAs vedtak nr. 195/04/COL.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2018-06-26-1033/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft 1. juli 2018.</ledd>
    </paragraf>
  </tekst>
</dokument>
