<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-02-08-812" type="lt" url="https://lovdata.no/lovtidend/forskrift/2018-02-08-812">
  <metadata>
    <type>lt</type>
    <base>LT</base>
    <id>LT/lt/2018-02-08-812</id>
    <dato>08.02.2018 nr. 812</dato>
    <dato type="iso">2018-02-08</dato>
    <ikraft>07.06.2018</ikraft>
    <ikraft type="iso">2018-06-07</ikraft>
    <departement>Justis- og beredskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2002-02-22-183</endrer>
    <rettet/>
    <journalnummer>2018-0479</journalnummer>
  </metadata>
  <tekst>
    <korttittel>Endr. i forskrift om straffegjennomføring</korttittel>
    <tittel>Forskrift om endring i forskrift om straffegjennomføring</tittel>
    <marg niv="1" id="/marg/1"><b>Hjemmel:</b> Fastsatt av Justis- og beredskapsdepartementet 8. februar 2018 med hjemmel i lov 18. mai 2001 nr. 21 om gjennomføring av straff mv. (straffegjennomføringsloven) § 16a siste ledd.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2018-02-08-812/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 22. februar 2002 nr. 183 om straffegjennomføring skal kapittel 8 lyde:</ledd>
      <ledd id="/kapittel/i/ledd/2">Kapittel 8. Bøtetjeneste</ledd>
      <ledd id="/kapittel/i/ledd/3">§ 8-1. <i>Målgruppe for bøtetjenesten</i></ledd>
      <ledd id="/kapittel/i/ledd/4">Etter søknad fra botlagte kan kriminalomsorgen beslutte at subsidiær fengselsstraff fastsatt i dom, forelegg eller forenklet forelegg, skal gjennomføres ved bøtetjeneste. Gjennomføring ved bøtetjeneste forutsetter at den botlagte har bosted og opphold i Norge i gjennomføringstiden.</ledd>
      <ledd id="/kapittel/i/ledd/5">I tilfeller der bøtetjeneste kan være aktuelt, skal kriminalomsorgen informere botlagte om muligheten for å søke om bøtetjeneste som et alternativ til gjennomføring av den subsidiære fengselsstraffen. Også den som har påbegynt gjennomføring av subsidiær fengselsstraff, kan søke om bøtetjeneste.</ledd>
      <ledd id="/kapittel/i/ledd/6">§ 8-2. <i>Kartleggingssamtale og gjennomføringsplan</i></ledd>
      <ledd id="/kapittel/i/ledd/7">Etter mottatt søknad fra botlagte om bøtetjeneste, gjennomføres en eller flere kartleggingssamtaler, hvor vedkommendes evne til å gjennomføre bøtetjeneste og øvrige forutsetninger for bøtetjeneste vurderes.</ledd>
      <ledd id="/kapittel/i/ledd/8">Ved innvilgelse av søknaden skal kriminalomsorgen, i samarbeid med den botlagte, utarbeide en gjennomføringsplan. I gjennomføringsplanen beskrives innholdet i bøtetjenesten og øvrige rammer for gjennomføringen. Kriminalomsorgen fastsetter et timetall for bøtetjenesten, og en maksimal gjennomføringstid, før bøtetjenesten iverksettes. Timetallet skal tilsvare 2 timer bøtetjeneste for hver dag av den subsidiære fengselsstraffen. Tid brukt til kartleggingssamtale og oppstartsamtale skal ikke inngå i antall timer bøtetjeneste.</ledd>
      <ledd id="/kapittel/i/ledd/9">Dersom botlagte har betalt en del av boten, skal kriminalomsorgen gjøre et forholdsmessig fradrag i antall dager subsidiær fengselsstraff for gjennomføring ved bøtetjeneste. Del av en dag skal regnes som en hel dag ved omregning til antall timer bøtetjeneste. Ved fastsettelse av timetall skal kriminalomsorgen gjøre fradrag for subsidiær fengselsstraff botlagte allerede har gjennomført.</ledd>
      <ledd id="/kapittel/i/ledd/10">I gjennomføringstiden inngår ikke den tid domfelte har vært innvilget avbrudd i medhold av straffegjennomføringsloven § 57. For øvrig gjelder forskriften § 3-3 første ledd bokstav c og annet ledd så langt det passer.</ledd>
      <ledd id="/kapittel/i/ledd/11">Blir boten helt eller delvis betalt etter at bøtetjeneste er iverksatt, skal kriminalomsorgen gjøre et forholdsmessig fradrag i antall dager subsidiær fengselsstraff som skal gjennomføres ved bøtetjeneste. Del av en dag regnes som en hel dag ved omregning til antall timer bøtetjeneste.</ledd>
      <ledd id="/kapittel/i/ledd/12">§ 8-3. <i>Informasjonsutveksling mellom kriminalomsorgen og Statens innkrevingssentral</i></ledd>
      <ledd id="/kapittel/i/ledd/13">Ved behov, og innenfor reglene om taushetsplikt, skal kriminalomsorgen og Statens innkrevingssentral utveksle informasjon i forbindelse med gjennomføring av subsidiær fengselsstraff ved bøtetjeneste.</ledd>
      <ledd id="/kapittel/i/ledd/14">§ 8-4. <i>Innholdet i bøtetjenesten</i></ledd>
      <ledd id="/kapittel/i/ledd/15">Bøtetjeneste skal normalt bestå i å utføre samfunnsnyttig tjeneste. Eksterne oppdragsgivere kan bidra i den praktiske gjennomføringen av bøtetjenesten.</ledd>
      <ledd id="/kapittel/i/ledd/16">Dersom helsemessige forhold eller andre omstendigheter gjør samfunnsnyttig tjeneste særlig byrdefullt for botlagte, kan bøtetjenesten unntaksvis bestå av program eller andre tiltak som er egnet til å motvirke kriminalitet.</ledd>
      <ledd id="/kapittel/i/ledd/17">§ 8-5. <i>Oppstartsamtale</i></ledd>
      <ledd id="/kapittel/i/ledd/18">Bøtetjenesten iverksettes ved at det gjennomføres en oppstartsamtale mellom kriminalomsorgen og botlagte. Gjennomføringstiden løper fra tidspunktet da oppstartsamtalen er gjennomført. Oppstartsamtalen kan finne sted før løslatelse fra fengsel.</ledd>
      <ledd id="/kapittel/i/ledd/19">Forskriften § 3-1 om utsettelse av gjennomføring av straff gjelder så langt den passer.</ledd>
      <ledd id="/kapittel/i/ledd/20">§ 8-6. <i>Botlagte som er ilagt flere straffereaksjoner</i></ledd>
      <ledd id="/kapittel/i/ledd/21">Dersom botlagte skal gjennomføre subsidiær straff etter flere bøter, gjennomføres den subsidiære straffen etter disse i prioritert rekkefølge, etter dato for vedtakelse eller idømmelse av boten.</ledd>
      <ledd id="/kapittel/i/ledd/22">Bøtetjeneste kan gjennomføres samtidig med møteplikt ved prøveløslatelse, program mot ruspåvirket kjøring og narkotikaprogram med domstolskontroll, forutsatt at formålene med straffegjennomføringsformene ivaretas fullt ut og det totale antallet gjennomførte timer bøtetjeneste og oppmøter for kriminalomsorgen ikke reduseres. Bøtetjeneste kan også gjennomføres ved prøvetid etter prøveløslatelse og ved prøvetid etter betinget dom.</ledd>
      <ledd id="/kapittel/i/ledd/23">Bøtetjeneste kan ikke gjennomføres samtidig med ubetinget fengselsstraff eller samfunnsstraff.</ledd>
      <ledd id="/kapittel/i/ledd/24">§ 8-7. <i>Straffavbrudd</i></ledd>
      <ledd id="/kapittel/i/ledd/25">Forskriften § 5-3 første ledd om straffavbrudd gjelder tilsvarende for bøtetjeneste.</ledd>
      <ledd id="/kapittel/i/ledd/26">§ 8-8. <i>Brudd på vilkår og forutsetninger</i></ledd>
      <ledd id="/kapittel/i/ledd/27">Kriminalomsorgen skal kontrollere at vilkår og forutsetninger for bøtetjenesten overholdes. Ved brudd på vilkår og forutsetninger for bøtetjenesten kan kriminalomsorgen ilegge botlagte en muntlig advarsel.</ledd>
      <ledd id="/kapittel/i/ledd/28">Ved gjentatte eller alvorlige brudd på vilkår eller forutsetninger for bøtetjenesten kan kriminalomsorgen ilegge botlagte skriftlig irettesettelse eller beslutte overføring til fengsel etter straffegjennomføringsloven § 14 syvende ledd.</ledd>
      <ledd id="/kapittel/i/ledd/29">Hvilken reaksjon som skal benyttes, skal bero på en individuell vurdering der bruddets alvorlighetsgrad og omstendighetene for øvrig tas i betraktning.</ledd>
      <ledd id="/kapittel/i/ledd/30">§ 8-9. <i>Avslutning av bøtetjenesten</i></ledd>
      <ledd id="/kapittel/i/ledd/31">Bøtetjenesten avsluttes når det totale antallet timer bøtetjeneste er gjennomført, uavhengig av om gjennomføringstiden er benyttet fullt ut. Bøtetjenesten avsluttes også dersom botlagte trekker tilbake samtykket, eller botlagte er besluttet overført til fengsel etter brudd på vilkår og forutsetninger for bøtetjenesten eller på bakgrunn av ny kriminalitet.</ledd>
      <ledd id="/kapittel/i/ledd/32">Bøtetjenesten avsluttes dersom boten betales. Dersom deler av boten betales, regnes del av en dag som en hel dag, slik at bøtetjenesten avsluttes når resterende beløp tilsvarer mindre enn én dag subsidiær fengselsstraff.
<br/></ledd>
      <ledd id="/kapittel/i/ledd/33">Nåværende kapittel 8 blir kapittel 9. § 8-1 og § 8-2 blir § 9-1 og § 9-2.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2018-02-08-812/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft 7. juni 2018.</ledd>
    </kapittel>
  </tekst>
</dokument>
