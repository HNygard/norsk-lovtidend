<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-09-12-1334" type="lt" url="https://lovdata.no/lovtidend/forskrift/2018-09-12-1334">
  <metadata>
    <type>lt</type>
    <base>LT</base>
    <id>LT/lt/2018-09-12-1334</id>
    <dato>12.09.2018 nr. 1334</dato>
    <dato type="iso">2018-09-12</dato>
    <ikraft>12.09.2018</ikraft>
    <ikraft type="iso">2018-09-12</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel><ref id="for-2015-04-15-1442-§10">F15.04.2015 nr. 1442 § 10</ref>, <ref id="lov-1996-06-07-31-§2">L07.06.1996 nr. 31 § 2</ref>, <ref id="for-2013-12-13">F13.12.2013 nr.</ref>1453</hjemmel>
    <endrer type="ref">https://lovdata.no/for/2001-02-16-195</endrer>
    <rettet/>
    <journalnummer>2018-0834</journalnummer>
  </metadata>
  <tekst>
    <korttittel>Regler om døvekirkelige organer</korttittel>
    <tittel>Regler om døvekirkelige organer</tittel>
    <marg niv="1" id="/marg/1"><b>Hjemmel:</b> Fastsatt av Kirkerådet 12. september 2018 med hjemmel i forskrift 15. april 2015 nr. 1442 om ordning for døvemenigheter og døvepresttjenesten § 10.</marg>
    <paragraf id="/paragraf/1" url="https://lovdata.no/lovtidend/forskrift/2018-09-12-1334/p1">
      <pverdi>§ 1.</pverdi>
      <ptittel>Medlemskap og stemmerett i døvemenighet</ptittel>
      <ledd id="/paragraf/1/ledd/1">Medlemmer av Den norske kirke som er døve, sterkt tunghørte, døvblinde, døvblitte og deres familier og nettverk og andre med tilknytning til det døvekirkelige arbeidet, blir medlemmer av den døvemenigheten de hører til ved å la seg registrere i et medlemsregister som føres av Døvekirkenes fellesråd. Døves menighetsråd avgjør i tvilstilfelle om en person fyller vilkårene for å bli registrert. I spesielle tilfeller kan medlemmer som er bosatt i en døvemenighet søke Døvekirkenes fellesråd om å bli registrert i en annen døvemenighet dersom en mener seg å ha tilhørighet til denne. Vedtak etter denne paragraf kan påklages til biskopen.</ledd>
      <ledd id="/paragraf/1/ledd/2">Medlem av døvemenighet som har kirkelig stemmerett, har stemmerett ved valg av Døves menighetsråd.</ledd>
      <ledd id="/paragraf/1/ledd/3">Medlem av døvemenighet som har kirkelig stemmerett, har stemmerett i menighetsmøte i den døvemenigheten vedkommende hører til, jf. § 4.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-09-12-1334/p2">
      <pverdi>§ 2.</pverdi>
      <ptittel>Sammensetning og valg av Døves menighetsråd</ptittel>
      <ledd id="/paragraf/2/ledd/1">Bestemmelsene i kirkeloven § 6 og kirkevalgreglene gjelder så langt de passer.</ledd>
      <ledd id="/paragraf/2/ledd/2">Valg av menighetsråd skjer ved personlig fremmøte i døvekirken eller på valgtinget i bostedssoknet. Kirkevalgreglene kapittel 10 gjelder så langt de passer.</ledd>
      <ledd id="/paragraf/2/ledd/3">Døve, sterkt tunghørte, døvblinde og døvblitte skal være i flertall i menighetsrådet.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-09-12-1334/p3">
      <pverdi>§ 3.</pverdi>
      <ptittel>Formene for menighetsrådets virksomhet</ptittel>
      <ledd id="/paragraf/3/ledd/1">Bestemmelsene i kirkeloven § 8 og regler 15. november 1996 nr. 1452 om formene for menighetsrådets og kirkelig fellesråds virksomhet gjelder så langt de passer.</ledd>
      <ledd id="/paragraf/3/ledd/2">Fellesrådet kan i samråd med menighetsrådet oppnevne menighetsutvalg for områder som ikke hører naturlig til en døvekirke, jf. forskrift 15. april 2015 nr. 1442 om ordning for døvemenigheter og døvepresttjenesten § 9 nest siste ledd. Fellesrådet vedtar sammensetning, regler for oppnevning/valg, hvilke oppgaver slike menighetsutvalg skal ha, hvilke områder de skal dekke mv., jf. regler 15. november 1996 nr. 1452 om formene for menighetsrådets og kirkelig fellesråds virksomhet § 8.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-09-12-1334/p4">
      <pverdi>§ 4.</pverdi>
      <ptittel>Formene for menighetsmøtets virksomhet</ptittel>
      <ledd id="/paragraf/4/ledd/1">Bestemmelsene i kirkeloven § 10 og regler 15. november 1996 nr. 1452 om formene for menighetsrådets og kirkelig fellesråds virksomhet gjelder så langt de passer. Avstemning i menighetsmøtet kan skje gjennom postavstemning i saker der menighetsrådet bestemmer det.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-09-12-1334/p5">
      <pverdi>§ 5.</pverdi>
      <ptittel>Valg av Døvekirkenes fellesråd</ptittel>
      <ledd id="/paragraf/5/ledd/1">Fellesmøtet året før valg skal finne sted, oppnevner en nominasjonskomité på fem leke medlemmer. Døvekirkenes fellesråd innkaller til møte og oppnevner sekretær for komiteen.</ledd>
      <ledd id="/paragraf/5/ledd/2">Hvert menighetsråd foreslår tre menighetsrådsmedlemmer fra sin døvemenighet som kandidater til fellesrådet innen en tidsfrist som fellesrådet bestemmer. Nominasjonskomiteen setter opp en prioritert liste over kandidatene fordelt på døvemenighetene. Listen skal dessuten inneholde forslag til tre kandidater blant de av fellesmøtets medlemmer som kommer fra menighetsutvalgene. Kandidatene skal oppføres med angivelse av navn, adresse, stilling og alder og ev. andre opplysninger. Nominasjonskomiteen skal tilstrebe at listeforslaget inneholder minst 40 prosent kandidater av hvert kjønn samt kandidater under 30 år.</ledd>
      <ledd id="/paragraf/5/ledd/3">Det kan fremmes forslag til kandidater på fellesmøtet. Fellesmøtet velger en av de foreslåtte menighetsrådskandidatene som representant og en som vararepresentant fra hver døvemenighet til Døvekirkens fellesråd for fire år, samt en representant og en vararepresentant blant de av fellesmøtets medlemmer som kommer fra menighetsutvalgene jf. forskrift 15. april 2015 nr. 1442 om ordning for døvemenigheter og døvepresttjenesten § 8.</ledd>
      <ledd id="/paragraf/5/ledd/4">Det holdes særskilte valg for medlem og varamedlem. Den kandidaten som har fått flest stemmer er valgt. I tilfelle stemmelikhet avgjøres utfallet ved loddtrekning.</ledd>
      <ledd id="/paragraf/5/ledd/5">Ordning for valg av representant og vararepresentant av og blant de tilsatte i døvemenighetene til fellesrådet, jf. forskrift 15. april 2015 nr. 1442 om ordning for døvemenigheter og døvepresttjenesten § 8, fastsettes av Døvekirkenes fellesråd.</ledd>
      <ledd id="/paragraf/5/ledd/6">Det nyvalgte fellesrådet trer i funksjon så snart som mulig etter at valget har funnet sted.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-09-12-1334/p6">
      <pverdi>§ 6.</pverdi>
      <ptittel>Formene for fellesrådets virksomhet</ptittel>
      <ledd id="/paragraf/6/ledd/1">Bestemmelsene i kirkeloven § 13 og regler 15. november 1996 nr. 1452 om formene for menighetsrådets og kirkelig fellesråds virksomhet gjelder så langt de passer.</ledd>
      <ledd id="/paragraf/6/ledd/2">Fellesrådet konstituerer seg så snart som mulig etter at det er valgt. Møtet kalles sammen av lederen av det fratredende rådet, jf. regler 15. november 1996 nr. 1452 om formene for menighetsrådets og kirkelig fellesråds virksomhet § 1.</ledd>
      <ledd id="/paragraf/6/ledd/3">Fellesrådet oversender hvert år en rapport til Kirkemøtet om det døvekirkelige arbeidet.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-09-12-1334/p7">
      <pverdi>§ 7.</pverdi>
      <ptittel>Valg til Døvekirkenes fellesmøte</ptittel>
      <ledd id="/paragraf/7/ledd/1">Til fellesmøtet, jf. forskrift 15. april 2015 nr. 1442 om ordning for døvemenigheter og døvepresttjenesten § 7, velges én representant av og blant døvekirkelig tilsatte som lønnes over bispedømmerådets budsjett og som ikke er medlem av menighetsråd. Tilsvarende velges én representant av og blant døvemenighetenes tilsatte som lønnes over fellesrådets budsjett. Ordning for disse valgene fastsettes av Døvekirkenes fellesråd.</ledd>
      <ledd id="/paragraf/7/ledd/2">Etter nærmere regler fastsatt av fellesrådet oppnevner det enkelte menighetsutvalg blant sine medlemmer inntil tre representanter til Døvekirkenes fellesmøte, jf. forskrift 15. april 2015 nr. 1442 om ordning for døvemenigheter og døvepresttjenesten § 7.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2018-09-12-1334/p8">
      <pverdi>§ 8.</pverdi>
      <ptittel>Formene for fellesmøtets virksomhet</ptittel>
      <ledd id="/paragraf/8/ledd/1">Fellesrådet sender innkalling og saksliste til medlemmene senest 3 uker før møtet. Saksdokumenter bør så langt det er mulig følge med innkallingen. Fellesrådet forbereder de saker som skal behandles av fellesmøtet.</ledd>
      <ledd id="/paragraf/8/ledd/2">Fellesmøtet velger dirigentskap og protokollkomité til å underskrive protokollen.</ledd>
      <ledd id="/paragraf/8/ledd/3">Nærmere regler om fellesmøtets forretningsorden fastsettes av fellesmøtet.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2018-09-12-1334/p9">
      <pverdi>§ 9.</pverdi>
      <ptittel>Ikrafttredelse</ptittel>
      <ledd id="/paragraf/9/ledd/1">Reglene trer i kraft straks. Fra samme tidspunkt oppheves forskrift 16. februar 2001 nr. 195 om regler om sammensetning av og valg til de døvekirkelige organer, og om formene for deres virksomhet.</ledd>
    </paragraf>
  </tekst>
</dokument>
