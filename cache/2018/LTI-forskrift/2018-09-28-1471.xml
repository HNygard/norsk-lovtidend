<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-09-28-1471" type="lt" url="https://lovdata.no/lovtidend/forskrift/2018-09-28-1471">
  <metadata>
    <type>lt</type>
    <base>LT</base>
    <id>LT/lt/2018-09-28-1471</id>
    <dato>28.09.2018 nr. 1471</dato>
    <dato type="iso">2018-09-28</dato>
    <ikraft>01.10.2018</ikraft>
    <ikraft type="iso">2018-10-01</ikraft>
    <departement>Justis- og beredskapsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-1981-05-22-25-§23">L22.05.1981 nr. 25 § 23</ref>, <ref id="lov-1981-05-22-25-§28">§ 28</ref>, <ref id="lov-1981-05-22-25-§331">§ 331</ref>, <ref id="lov-2005-06-17-90-§13-7">L17.06.2005 nr. 90 § 13-7</ref>, <ref id="lov-2005-06-17-90-§14-7">§ 14-7</ref>, <ref id="lov-2005-06-17-90-§23-2">§ 23-2</ref>, <ref id="lov-2005-06-17-90-§24-1">§ 24-1</ref></hjemmel>
    <endrer type="ref">https://lovdata.no/for/1985-11-15-1911</endrer>
    <endrer type="ref">https://lovdata.no/for/1997-03-10-1097</endrer>
    <rettet/>
    <journalnummer>2018-0888</journalnummer>
  </metadata>
  <tekst>
    <korttittel>Forskrift om opptak i retten</korttittel>
    <tittel>Forskrift om opptak i retten</tittel>
    <marg niv="1" id="/marg/1"><b>Hjemmel:</b> Fastsatt ved kgl.res. 28. september 2018 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 23, § 28 og § 331 og lov 17. juni 2005 nr. 90 om mekling og rettergang i sivile tvister (tvisteloven) § 13-7, § 14-7, § 23-2 og § 24-1. Fremmet av Justis- og beredskapsdepartementet.</marg>
    <paragraf id="/paragraf/1" url="https://lovdata.no/lovtidend/forskrift/2018-09-28-1471/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Forskriften gjelder opptak foretatt av retten i rettsmøter etter straffeprosessloven § 23 og tvisteloven § 13-7.</ledd>
      <ledd id="/paragraf/1/ledd/2">Forskriften gir regler om opptaket, jf. straffeprosessloven § 23 sjette ledd annet punktum og tvisteloven § 13-7 sjette ledd annet punktum, avspilling av opptak i stedet for direkte forklaringer for retten, jf. straffeprosessloven § 331 femte ledd, tvisteloven § 23-2 fjerde ledd og § 24-1 fjerde ledd, og avspilling av opptak ved vurderingen av om en anke skal nektes fremmet.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-09-28-1471/p2">
      <pverdi>§ 2.</pverdi>
      <ptittel>Opptak i rettsmøter</ptittel>
      <ledd id="/paragraf/2/ledd/1">Når retten foretar opptak etter straffeprosessloven § 23 eller tvisteloven § 13-7, skal opptaket foretas som lyd- og bildeopptak dersom det er utstyr for det. Er det bare utstyr for lydopptak, skal det foretas lydopptak.</ledd>
      <ledd id="/paragraf/2/ledd/2">Når det foretas lyd- og bildeopptak, bør partene opplyses om at opptaket kan bli spilt av for helt eller delvis å tre i stedet for direkte forklaringer i en eventuell ankeforhandling etter § 6.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-09-28-1471/p3">
      <pverdi>§ 3.</pverdi>
      <ptittel>Oppbevaring</ptittel>
      <ledd id="/paragraf/3/ledd/1">Opptak skal oppbevares forsvarlig av domstolen og så langt det er mulig sikres mot manipulering, spredning og misbruk. Opptak av anonym vitneførsel skal av domstolen oppbevares etter reglene i beskyttelsesinstruksen på samme måte som dokumenter med beskyttelsesgrad STRENGT FORTROLIG.</ledd>
      <ledd id="/paragraf/3/ledd/2">For opptak fra avsluttede straffesaker gjelder politiregisterforskriften § 25-3.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-09-28-1471/p4">
      <pverdi>§ 4.</pverdi>
      <ptittel>Innsyn og utlån</ptittel>
      <ledd id="/paragraf/4/ledd/1">I saker som er under behandling rettes krav om innsyn til domstolen som har foretatt opptaket. I avsluttede sivile saker rettes krav om innsyn til tingretten som oppbevarer opptaket.</ledd>
      <ledd id="/paragraf/4/ledd/2">Opptak omfattes ikke av allmennhetens innsynsrett etter tvisteloven § 14-2. Allmennheten kan likevel gis innsyn i opptak dersom det foreligger særlige grunner og det ellers er forsvarlig.</ledd>
      <ledd id="/paragraf/4/ledd/3">Innsyn gjennomføres i domstolen eller ved utlån. Utlån av opptak til partene, den som har fått sin forklaring tatt opp, eller den som har fått innsyn etter annet ledd annet punktum, kan begrenses til å omfatte lydopptak. Retten kan sette vilkår for utlån.</ledd>
      <ledd id="/paragraf/4/ledd/4">For opptak fra avsluttede straffesaker gjelder politiregisterforskriften kapittel 27.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-09-28-1471/p5">
      <pverdi>§ 5.</pverdi>
      <ptittel>Avspilling ved vurderingen av om en anke skal nektes fremmet</ptittel>
      <ledd id="/paragraf/5/ledd/1">Ankedomstolen kan spille av opptak foretatt i underinstansen når den vurderer om en anke skal nektes fremmet. Avspillingen bør begrenses til det som anses relevant for vurderingen.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-09-28-1471/p6">
      <pverdi>§ 6.</pverdi>
      <ptittel>Avspilling i ankeforhandlingen</ptittel>
      <ledd id="/paragraf/6/ledd/1">Lyd- og bildeopptak retten har foretatt av forklaringer avgitt i hovedforhandling skal helt eller delvis spilles av for å tre i stedet for direkte forklaringer i en ankeforhandling, med mindre dette vil stride imot hensynet til forsvarlig saksbehandling.</ledd>
      <ledd id="/paragraf/6/ledd/2">Ankedomstolen skal så tidlig som mulig under saksforberedelsen ta stilling til om det er forsvarlig at opptaket spilles av i ankeforhandlingen i stedet for direkte forklaringer. Partene skal gis anledning til å uttale seg om spørsmålet. Ankedomstolen kan beslutte at det skal holdes rettsmøte om spørsmålet under saksforberedelsen.</ledd>
      <ledd id="/paragraf/6/ledd/3">Avspillingen bør begrenses til den del av bevisbedømmelsen som bestrides. Skal opptak suppleres med direkte forklaringer, spilles opptaket som hovedregel av før forklaringene avgis.</ledd>
      <ledd id="/paragraf/6/ledd/4">Bestemmelsen gjelder bare for de domstoler Domstoladministrasjonen bestemmer.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-09-28-1471/p7">
      <pverdi>§ 7.</pverdi>
      <ptittel>Ikrafttredelse</ptittel>
      <ledd id="/paragraf/7/ledd/1">Forskriften trer i kraft 1. oktober 2018. Fra samme tidspunkt oppheves forskrift 15. november 1985 nr. 1911 om lydopptak ved rettens behandling av en straffesak og forskrift 10. mars 1997 nr. 1097 om prøveordning med lydopptak av hovedforhandling i straffesaker.</ledd>
    </paragraf>
  </tekst>
</dokument>
