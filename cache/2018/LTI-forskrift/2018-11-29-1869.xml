<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-11-29-1869" type="lt" url="https://lovdata.no/lovtidend/forskrift/2018-11-29-1869">
  <metadata>
    <type>lt</type>
    <base>LT</base>
    <id>LT/lt/2018-11-29-1869</id>
    <dato>29.11.2018 nr. 1869</dato>
    <dato type="iso">2018-11-29</dato>
    <ikraft>29.11.2018</ikraft>
    <ikraft type="iso">2018-11-29</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-04-01-15-§3-3">L01.04.2005 nr. 15 § 3-3</ref>, <ref id="lov-2005-04-01-15-§3-9">§ 3-9</ref>, <ref id="lov-2005-04-01-15-§4-13">§ 4-13</ref></hjemmel>
    <endrer type="ref">https://lovdata.no/for/2013-06-20-862</endrer>
    <rettet/>
    <journalnummer>2018-1118</journalnummer>
  </metadata>
  <tekst>
    <korttittel>Forskrift for graden philosophiae doctor (ph.d.) ved Universitetet i Bergen</korttittel>
    <tittel>Forskrift for graden philosophiae doctor (ph.d.) ved Universitetet i Bergen</tittel>
    <marg niv="1" id="/marg/1"><b>Hjemmel:</b> Fastsatt av universitetsstyret ved Universitetet i Bergen 29. november 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 4-13.</marg>
    <kapittel type="del" id="/del/i" url="https://lovdata.no/lovtidend/forskrift/2018-11-29-1869/di">
      <kverdi>Del I</kverdi>
      <ktittel>Innledende bestemmelser</ktittel>
      <paragraf id="/del/i/paragraf/1" url="https://lovdata.no/lovtidend/forskrift/2018-11-29-1869/di/p1">
        <pverdi>§ 1.</pverdi>
        <ptittel>Forskriftens virkeområde</ptittel>
        <ledd id="/del/i/paragraf/1/ledd/1">Forskriften gjelder for all utdanning som fører frem til graden philosophiae doctor (ph.d.).</ledd>
        <ledd id="/del/i/paragraf/1/ledd/2">For andre bestemmelser som regulerer forhold knyttet til ph.d.-graden, se til lov om universiteter og høyskoler, forskrift om nasjonalt kvalifikasjonsrammeverk for livslang læring og om henvisningen til Det europeiske kvalifikasjonsrammeverket for livslang læring, forskrift om ansettelsesvilkår for stillinger som postdoktor, stipendiat, vitenskapelig assistent og spesialistkandidat, forskrift om grader og yrkesutdanninger, beskyttet tittel og normert studietid ved universiteter og høyskoler, Kunnskapsdepartementets forskrift om kvalitetssikring og kvalitetsutvikling i høyere utdanning og fagskoleutdanning, NOKUTs forskrift om tilsyn med utdanningskvaliteten i høyere utdanning, lov om organisering av forskningsetisk arbeid, European Charter for Researchers &amp; Code of Conduct for the Recruitment of Researchers og fakultetenes egne programbeskrivelser og utfyllende regler.</ledd>
      </paragraf>
      <paragraf id="/del/i/paragraf/2" url="https://lovdata.no/lovtidend/forskrift/2018-11-29-1869/di/p2">
        <pverdi>§ 2.</pverdi>
        <ptittel>Målsetting, innhold og omfang for ph.d.-utdanningen</ptittel>
      </paragraf>
      <paragraf id="/del/i/paragraf/2-1" url="https://lovdata.no/lovtidend/forskrift/2018-11-29-1869/di/p2-1">
        <pverdi>§ 2-1.</pverdi>
        <ptittel>Målsetting for ph.d.-utdanningen</ptittel>
        <ledd id="/del/i/paragraf/2-1/ledd/1">Ph.d.-utdanningen skal kvalifisere for forskning av internasjonal standard og for annet arbeid i samfunnet hvor det stilles store krav til vitenskapelig innsikt og analytisk tenkning, i samsvar med god vitenskapelig skikk og forskningsetiske standarder.</ledd>
        <ledd id="/del/i/paragraf/2-1/ledd/2">Ph.d.-utdanningen skal gi kandidaten kunnskap, ferdigheter og kompetanse i tråd med nasjonalt kvalifikasjonsrammeverk.</ledd>
      </paragraf>
      <paragraf id="/del/i/paragraf/2-2" url="https://lovdata.no/lovtidend/forskrift/2018-11-29-1869/di/p2-2">
        <pverdi>§ 2-2.</pverdi>
        <ptittel>Innhold i ph.d.-utdanningen</ptittel>
        <ledd id="/del/i/paragraf/2-2/ledd/1">Utdanningen omfatter et selvstendig forskningsarbeid som skal dokumenteres med en vitenskapelig avhandling av internasjonal standard på høyt nivå. I tillegg skal kandidaten ha en opplæringsdel i faglig kontekst, metode og teori som gir dybde og bredde i eget fag, samtidig som faget settes inn i en videre ramme. I ph.d.-utdanningen skal kandidaten også få trening i formidling av vitenskapelig arbeid overfor fagfeller, studenter og allmennheten.</ledd>
      </paragraf>
      <paragraf id="/del/i/paragraf/2-3" url="https://lovdata.no/lovtidend/forskrift/2018-11-29-1869/di/p2-3">
        <pverdi>§ 2-3.</pverdi>
        <ptittel>Omfang av ph.d.-utdanningen</ptittel>
        <ledd id="/del/i/paragraf/2-3/ledd/1">Ph.d.-utdanningen organiseres i programmer som er normert til 3 årsverk.</ledd>
        <ledd id="/del/i/paragraf/2-3/ledd/2">Ph.d.-utdanningens viktigste komponent er et selvstendig forskningsarbeid som gjennomføres under aktiv veiledning.</ledd>
        <ledd id="/del/i/paragraf/2-3/ledd/3">Ph.d.-graden tildeles på grunnlag av:
<liste id="/del/i/paragraf/2-3/ledd/3/liste/1"><lverdi>1.</lverdi><avsnitt id="/del/i/paragraf/2-3/ledd/3/liste/1/avsnitt/1">Godkjent vitenskapelig avhandling</avsnitt></liste>
<liste id="/del/i/paragraf/2-3/ledd/3/liste/2"><lverdi>2.</lverdi><avsnitt id="/del/i/paragraf/2-3/ledd/3/liste/2/avsnitt/1">Godkjent gjennomføring av opplæringsdelen, eventuelt annen godkjent faglig skolering eller kompetanse</avsnitt></liste>
<liste id="/del/i/paragraf/2-3/ledd/3/liste/3"><lverdi>3.</lverdi><avsnitt id="/del/i/paragraf/2-3/ledd/3/liste/3/avsnitt/1">Godkjent prøveforelesning over oppgitt emne, og</avsnitt></liste>
<liste id="/del/i/paragraf/2-3/ledd/3/liste/4"><lverdi>4.</lverdi><avsnitt id="/del/i/paragraf/2-3/ledd/3/liste/4/avsnitt/1">Godkjent offentlig forsvar av avhandlingen (disputas).</avsnitt></liste></ledd>
      </paragraf>
      <paragraf id="/del/i/paragraf/3" url="https://lovdata.no/lovtidend/forskrift/2018-11-29-1869/di/p3">
        <pverdi>§ 3.</pverdi>
        <ptittel>Ansvaret for ph.d.-utdanningen</ptittel>
        <ledd id="/del/i/paragraf/3/ledd/1">Universitetsstyret har det overordnede ansvaret for ph.d.-utdanningen ved Universitetet i Bergen. Universitetsstyret oppretter og nedlegger program for ph.d.-utdanningen ved det enkelte fakultet.</ledd>
        <ledd id="/del/i/paragraf/3/ledd/2">Rektor kan fastsette regler om utforming av programbeskrivelser. Fakultetet selv fastsetter og endrer programbeskrivelsen for det enkelte ph.d.-programmet. Med fakultetet selv menes organer på fakultetsnivå.</ledd>
        <ledd id="/del/i/paragraf/3/ledd/3">Fakultetet selv kan vedta utfyllende regler til denne forskriften om opptakskrav, opptaksvedtak, avtaleperiode, midtveisevaluering, opplæringsdelen, framdriftsrapportering, ph.d.-avhandlingen, språk, dokumentasjon ved innlevering, retting av formelle feil, prøveforelesning og disputas.</ledd>
        <ledd id="/del/i/paragraf/3/ledd/4">Fakultetet selv fatter vedtak om opptak til ph.d.-program, oppnevning av veiledere, om godkjenning av opplæringsdelen, om tvungen avslutning, om innlevert avhandling er verdig til å forsvares for ph.d.-graden, oppnevning av bedømmelseskomité, retting av formelle feil i avhandlingen og om prøveforelesning og disputas kan godkjennes.</ledd>
        <ledd id="/del/i/paragraf/3/ledd/5">Det skal legges til rette for tverrfaglig ph.d.-utdanning ved Universitetet i Bergen, der kandidatene skal knyttes til et ph.d.-program ved ett av universitetets fakulteter.</ledd>
      </paragraf>
      <paragraf id="/del/i/paragraf/4" url="https://lovdata.no/lovtidend/forskrift/2018-11-29-1869/di/p4">
        <pverdi>§ 4.</pverdi>
        <ptittel>Kvalitetssikring</ptittel>
        <ledd id="/del/i/paragraf/4/ledd/1">Fakultetene skal kvalitetssikre ph.d.-utdanningen i tråd med Kvalitetssystem for utdanningsvirksomheten ved Universitetet i Bergen.</ledd>
      </paragraf>
    </kapittel>
    <kapittel type="del" id="/del/ii" url="https://lovdata.no/lovtidend/forskrift/2018-11-29-1869/dii">
      <kverdi>Del II</kverdi>
      <ktittel>Opptak</ktittel>
      <paragraf id="/del/ii/paragraf/5" url="https://lovdata.no/lovtidend/forskrift/2018-11-29-1869/dii/p5">
        <pverdi>§ 5.</pverdi>
        <ptittel>Opptak</ptittel>
      </paragraf>
      <paragraf id="/del/ii/paragraf/5-1" url="https://lovdata.no/lovtidend/forskrift/2018-11-29-1869/dii/p5-1">
        <pverdi>§ 5-1.</pverdi>
        <ptittel>Vilkår for opptak</ptittel>
        <ledd id="/del/ii/paragraf/5-1/ledd/1">For opptak til ph.d.-programmene ved Universitetet i Bergen kreves det at søkeren har en femårig mastergrad eller tilsvarende, i samsvar med beskrivelsene i kvalifikasjonsrammeverkets andre syklus. Fakultetet kan etter særskilt vurdering godkjenne annen likeverdig utdanning som grunnlag for opptak.</ledd>
        <ledd id="/del/ii/paragraf/5-1/ledd/2">Søknaden skal inneholde prosjektbeskrivelse og fremdriftsplan. Fakultetet selv fastsetter hvilken dokumentasjon som skal følge søknaden ut over dette.</ledd>
        <ledd id="/del/ii/paragraf/5-1/ledd/3">Fakultetet selv kan stille ytterligere krav til kvalifikasjoner etter kriterier som er åpent tilgjengelige og i tråd med Universitetet i Bergens rekrutteringspolitikk og faglige profil.</ledd>
      </paragraf>
      <paragraf id="/del/ii/paragraf/5-2" url="https://lovdata.no/lovtidend/forskrift/2018-11-29-1869/dii/p5-2">
        <pverdi>§ 5-2.</pverdi>
        <ptittel>Opptaksvedtak</ptittel>
        <ledd id="/del/ii/paragraf/5-2/ledd/1">Søknad om opptak skal sendes til det fakultet som har det fagområdet det søkes opptak til. Tverrfaglige kandidater søker normalt opptak ved det fakultet der hovedveileder er tilknyttet.</ledd>
        <ledd id="/del/ii/paragraf/5-2/ledd/2">Vedtak om opptak fattes av fakultetet selv. Vedtaket skal gjøres etter en samlet vurdering av søknaden. Fakultetet kan rangere kvalifiserte søkere når antall søkere overstiger opptakskapasiteten.</ledd>
        <ledd id="/del/ii/paragraf/5-2/ledd/3">Opptaksvedtaket skal fastsette avtaleperiode.</ledd>
        <ledd id="/del/ii/paragraf/5-2/ledd/4">Opptak bør nektes dersom:
<liste id="/del/ii/paragraf/5-2/ledd/4/liste/a"><lverdi>a)</lverdi><avsnitt id="/del/ii/paragraf/5-2/ledd/4/liste/a/avsnitt/1">avtaler med ekstern tredjepart er til hinder for offentliggjøring og offentlig forsvar av avhandlingen</avsnitt></liste>
<liste id="/del/ii/paragraf/5-2/ledd/4/liste/b"><lverdi>b)</lverdi><avsnitt id="/del/ii/paragraf/5-2/ledd/4/liste/b/avsnitt/1">de immaterialrettslige avtalene som er inngått, er så urimelige at institusjonen ikke bør medvirke i prosjektet, eller</avsnitt></liste>
<liste id="/del/ii/paragraf/5-2/ledd/4/liste/c"><lverdi>c)</lverdi><avsnitt id="/del/ii/paragraf/5-2/ledd/4/liste/c/avsnitt/1">søkeren ikke vil kunne oppfylle kravet om at minimum ett år av forskningsprosjektet skal gjennomføres etter at vedkommende er tatt opp på ph.d.-programmet.</avsnitt></liste></ledd>
        <ledd id="/del/ii/paragraf/5-2/ledd/5">Det kan gjøres unntak fra bokstav c) for søkere fra forskerlinjer og tilsvarende ordninger.</ledd>
      </paragraf>
      <paragraf id="/del/ii/paragraf/5-3" url="https://lovdata.no/lovtidend/forskrift/2018-11-29-1869/dii/p5-3">
        <pverdi>§ 5-3.</pverdi>
        <ptittel>Avtaleperiode</ptittel>
        <ledd id="/del/ii/paragraf/5-3/ledd/1">Ph.d.-utdanningen er normert til tre (3) årsverk.</ledd>
        <ledd id="/del/ii/paragraf/5-3/ledd/2">Det er ikke anledning til å planlegge gjennomføring av ph.d.-utdanningen med en progresjon som gir lengre avtaleperiode enn seks (6) år. Unntaket er kandidater som deltar i organisert dobbelkompetanseutdanning. Her kan fakultet som tilbyr dobbelkompetanseutdanning gi egne regler for avtaleperioden.</ledd>
        <ledd id="/del/ii/paragraf/5-3/ledd/3">Fakultetet kan i sine utfyllende regler ha strengere krav til progresjon.</ledd>
        <ledd id="/del/ii/paragraf/5-3/ledd/4">Ved lovhjemlede permisjoner forlenges avtaleperioden tilsvarende. Kandidatene er selv ansvarlige for å melde fra om og dokumentere slike avbrudd.</ledd>
        <ledd id="/del/ii/paragraf/5-3/ledd/5">Avtaleperioden kan etter søknad til fakultetet selv forlenges på annet grunnlag. I søknaden må det vedlegges en redegjørelse for hva som er gjort og hva som gjenstår av ph.d.-arbeidet. Det skal gjøres en samlet vurdering av om prosjektet vil kunne gjennomføres i forlengelsesperioden. Bekreftelse fra veileder og grunnenhet om veiledning i forlengelsesperioden må foreligge. Ved innvilget forlengelse kan fakultetet selv sette ytterligere vilkår.</ledd>
        <ledd id="/del/ii/paragraf/5-3/ledd/6">Selv om avtaleperioden har opphørt, kan kandidaten søke om å få levere inn avhandlingen til bedømmelse for ph.d.-graden. Dette forutsetter at opplæringsdelen er fullført.</ledd>
        <ledd id="/del/ii/paragraf/5-3/ledd/7">Semesterregistrering er obligatorisk for kandidater i avtaleperioden.</ledd>
      </paragraf>
      <paragraf id="/del/ii/paragraf/5-4" url="https://lovdata.no/lovtidend/forskrift/2018-11-29-1869/dii/p5-4">
        <pverdi>§ 5-4.</pverdi>
        <ptittel>Ph.d.-avtalen</ptittel>
        <ledd id="/del/ii/paragraf/5-4/ledd/1">Opptak til ett av Universitetet i Bergens ph.d.-program formaliseres gjennom en skriftlig avtale. Ph.d.-avtalen underskrives av kandidat, veileder(e), institutt og det fakultetet kandidaten er tatt opp ved. Ph.d.-avtalen inneholder bestemmelser om partenes rettigheter og plikter i avtaleperioden og skal sikre at kandidaten deltar regelmessig i et aktivt og relevant forskermiljø og legge til rette for at ph.d.-utdanningen skal kunne gjennomføres til avtalt tid.</ledd>
        <ledd id="/del/ii/paragraf/5-4/ledd/2">Vesentlige endringer i ph.d.-avtalen som påvirker gjennomføringen av forskningsprosjektet eller opplæringsdelen, skal forelegges fakultetet selv til eventuell godkjenning.</ledd>
        <ledd id="/del/ii/paragraf/5-4/ledd/3">Kandidaten skal ha nødvendig infrastruktur for gjennomføring av forskningsprosjektet. Avgjørelsen av hva som anses som nødvendig infrastruktur for gjennomføring, tas av fakultetet og skal fremkomme av ph.d.-avtalen.</ledd>
        <ledd id="/del/ii/paragraf/5-4/ledd/4">For kandidat med ekstern finansiering eller arbeidsplass, skal dette reguleres i ph.d.-avtalen mellom Universitetet i Bergen og samarbeidspart i forbindelse med det enkelte forskningsprosjektet. Slik avtale er del av ph.d.-avtalen og skal som hovedregel foreligge på det tidspunkt opptaksvedtaket for den aktuelle kandidaten fattes, eller umiddelbart etterpå.</ledd>
      </paragraf>
      <paragraf id="/del/ii/paragraf/5-5" url="https://lovdata.no/lovtidend/forskrift/2018-11-29-1869/dii/p5-5">
        <pverdi>§ 5-5.</pverdi>
        <ptittel>Avslutning før avtalt tid</ptittel>
      </paragraf>
      <paragraf id="/del/ii/paragraf/5-5-1" url="https://lovdata.no/lovtidend/forskrift/2018-11-29-1869/dii/p5-5-1">
        <pverdi>§ 5-5-1.</pverdi>
        <ptittel>Frivillig avslutning</ptittel>
        <ledd id="/del/ii/paragraf/5-5-1/ledd/1">Kandidat og fakultet kan avtale at ph.d.-utdanningen avsluttes før avtalt tid. Ved slik frivillig avslutning av ph.d.-utdanningen skal det ved egen avtale fastsettes hvordan partene ordner spørsmål om eventuelle tilsettingsforhold, finansiering, utstyr og rettigheter til resultater.</ledd>
      </paragraf>
      <paragraf id="/del/ii/paragraf/5-5-2" url="https://lovdata.no/lovtidend/forskrift/2018-11-29-1869/dii/p5-5-2">
        <pverdi>§ 5-5-2.</pverdi>
        <ptittel>Tvungen avslutning ved forsinkelse eller manglende fremdrift</ptittel>
        <ledd id="/del/ii/paragraf/5-5-2/ledd/1">Når ett eller flere av de følgende vilkårene er oppfylt, kan fakultetet selv vedta tvungen avslutning av utdanningen:
<liste id="/del/ii/paragraf/5-5-2/ledd/1/liste/a"><lverdi>a)</lverdi><avsnitt id="/del/ii/paragraf/5-5-2/ledd/1/liste/a/avsnitt/1">Vesentlig forsinkelse i gjennomføringen av opplæringsdelen.</avsnitt></liste>
<liste id="/del/ii/paragraf/5-5-2/ledd/1/liste/b"><lverdi>b)</lverdi><avsnitt id="/del/ii/paragraf/5-5-2/ledd/1/liste/b/avsnitt/1">Gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. § 9.</avsnitt></liste>
<liste id="/del/ii/paragraf/5-5-2/ledd/1/liste/c"><lverdi>c)</lverdi><avsnitt id="/del/ii/paragraf/5-5-2/ledd/1/liste/c/avsnitt/1">Forsinkelse i fremdriften av prosjektet som er av en slik art at det skaper overveiende sannsynlighet for at kandidaten ikke vil kunne fullføre til avtalt tid.</avsnitt></liste></ledd>
        <ledd id="/del/ii/paragraf/5-5-2/ledd/2">Tvungen avslutning etter reglene her kan bare vedtas dersom fremdriftssvikten eller forsinkelsen skyldes forhold som kandidaten selv rår over.</ledd>
        <ledd id="/del/ii/paragraf/5-5-2/ledd/3">Vedtak etter denne paragrafen fattes av fakultetsstyret. Klager behandles av Den sentrale klagenemnda.</ledd>
      </paragraf>
      <paragraf id="/del/ii/paragraf/5-5-3" url="https://lovdata.no/lovtidend/forskrift/2018-11-29-1869/dii/p5-5-3">
        <pverdi>§ 5-5-3.</pverdi>
        <ptittel>Tvungen avslutning ved uredelighet eller fusk på eksamen eller prøver</ptittel>
        <ledd id="/del/ii/paragraf/5-5-3/ledd/1">Vedtak om tvungen avslutning på bakgrunn av fusk fattes av fakultetet selv etter innstilling fra grunnenhet. Vedtaket kan klages til Den sentrale klagenemnd.</ledd>
        <ledd id="/del/ii/paragraf/5-5-3/ledd/2">Vedtak om tvungen avslutning på bakgrunn av uredelighet fattes av fakultetet selv etter uttalelser i Redelighetsutvalget.</ledd>
      </paragraf>
    </kapittel>
    <kapittel type="del" id="/del/iii" url="https://lovdata.no/lovtidend/forskrift/2018-11-29-1869/diii">
      <kverdi>Del III</kverdi>
      <ktittel>Gjennomføring</ktittel>
      <paragraf id="/del/iii/paragraf/6" url="https://lovdata.no/lovtidend/forskrift/2018-11-29-1869/diii/p6">
        <pverdi>§ 6.</pverdi>
        <ptittel>Veiledning</ptittel>
        <ledd id="/del/iii/paragraf/6/ledd/1">Arbeidet med ph.d.-avhandlingen skal foregå under individuell veiledning. Fakultet, institutt og veilederne skal sammen sikre at kandidaten deltar i et aktivt forskningsmiljø.</ledd>
      </paragraf>
      <paragraf id="/del/iii/paragraf/6-1" url="https://lovdata.no/lovtidend/forskrift/2018-11-29-1869/diii/p6-1">
        <pverdi>§ 6-1.</pverdi>
        <ptittel>Oppnevning av veiledere</ptittel>
        <ledd id="/del/iii/paragraf/6-1/ledd/1">Kandidaten skal som hovedregel ha to veiledere. Normalt oppnevnes én hovedveileder og en eller flere medveiledere. Veilederne oppnevnes av fakultetet selv og hovedveileder skal være oppnevnt på opptakstidspunktet.</ledd>
        <ledd id="/del/iii/paragraf/6-1/ledd/2">Veiledere skal ha doktorgrad eller tilsvarende faglig kompetanse innenfor fagfeltet og være aktive forskere. Minst en av de oppnevnte veilederne skal normalt ha erfaring fra veiledning av kandidater på ph.d.-nivå.</ledd>
        <ledd id="/del/iii/paragraf/6-1/ledd/3">Hovedveileder skal normalt være tilsatt ved det fakultet der kandidaten er tatt opp. Fakultetet selv kan oppnevne hovedveileder som ikke er tilsatt ved det fakultetet der kandidaten er tatt opp. I slike tilfeller bør medveileder være tilsatt ved det fakultetet der kandidaten er tatt opp.</ledd>
        <ledd id="/del/iii/paragraf/6-1/ledd/4">Habilitetsreglene i forvaltningslovens andre kapittel, § 6 til § 10, gjelder for veilederne.</ledd>
        <ledd id="/del/iii/paragraf/6-1/ledd/5">Kandidat og hovedveileder kan hver for seg be fakultetet om å oppnevne ny hovedveileder for kandidaten. Hovedveileder kan ikke fratre før ny oppnevnt.</ledd>
      </paragraf>
      <paragraf id="/del/iii/paragraf/6-2" url="https://lovdata.no/lovtidend/forskrift/2018-11-29-1869/diii/p6-2">
        <pverdi>§ 6-2.</pverdi>
        <ptittel>Veiledningens innhold</ptittel>
        <ledd id="/del/iii/paragraf/6-2/ledd/1">Hovedveileder skal være kandidatens primære kontakt. Kandidaten og veiledere bør ha jevnlig kontakt. Universitetet i Bergens etiske retningslinjer skal ligge til grunn for veiledningsforholdet. Veileder har ansvar for å følge opp kandidatens faglige utvikling og skal gi råd om opplæringsdelen. Kontakthyppigheten bør fremgå av den årlige fremdriftsrapporteringen.</ledd>
        <ledd id="/del/iii/paragraf/6-2/ledd/2">Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan. Veileder plikter å følge opp faglige forhold som kan medføre forsinket gjennomføring av ph.d.-utdanningen, slik at denne kan fullføres innenfor normert tid.</ledd>
        <ledd id="/del/iii/paragraf/6-2/ledd/3">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, som disposisjon, språklig form og dokumentasjon og gi hjelp til orientering i faglitteratur og datagrunnlag. Veilederne skal gi kandidaten veiledning i forskningsetiske spørsmål knyttet til avhandlingen.</ledd>
        <ledd id="/del/iii/paragraf/6-2/ledd/4">Uenigheter mellom veileder og kandidat knyttet til tilgang til eller rådighet over innsamlede data, tvist om størrelsen på bidrag til felles artikkelprosjekter, og tvister mellom opphavsrettigheter mv., kan bringes inn til behandling og avgjørelse ved fakultetet selv. Fakultetets avgjørelse kan påklages til den sentrale klagenemnden.</ledd>
      </paragraf>
      <paragraf id="/del/iii/paragraf/6-3" url="https://lovdata.no/lovtidend/forskrift/2018-11-29-1869/diii/p6-3">
        <pverdi>§ 6-3.</pverdi>
        <ptittel>Midtveisevaluering</ptittel>
        <ledd id="/del/iii/paragraf/6-3/ledd/1">Hver kandidat skal gjennomgå en midtveisevaluering. Som hovedregel skal midtveisevalueringen inkludere faglige innspill fra forskere innenfor kandidatens eget fagfelt og tilgrensende fagfelt. Midtveisevalueringen har som hovedformål å hjelpe kandidaten til å identifisere forhold som medfører risiko for at prosjektet stanser opp eller blir forsinket, samt å gi innspill som kan øke kvaliteten i arbeidet. Fakultet, veileder og kandidat plikter aktivt å følge opp forhold som kan medføre fare for forsinket eller manglende gjennomføring av ph.d.-utdanningen, slik at utdanningen, så langt som mulig, kan bli gjennomført innenfor normert tidsramme.</ledd>
      </paragraf>
      <paragraf id="/del/iii/paragraf/7" url="https://lovdata.no/lovtidend/forskrift/2018-11-29-1869/diii/p7">
        <pverdi>§ 7.</pverdi>
        <ptittel>Opplæringsdelen</ptittel>
      </paragraf>
      <paragraf id="/del/iii/paragraf/7-1" url="https://lovdata.no/lovtidend/forskrift/2018-11-29-1869/diii/p7-1">
        <pverdi>§ 7-1.</pverdi>
        <ptittel>Opplæringsdelens formål</ptittel>
        <ledd id="/del/iii/paragraf/7-1/ledd/1">Fakultetet har ansvar for at opplæringsdelen, sammen med avhandlingsarbeidet, gir utdanning på høyt faglig nivå og etter internasjonal standard. Opplæringsdelen skal gi trening i faglig formidling og innføring i forskningsetikk, vitenskapsteori og vitenskapsmetode. Opplæringen skal sammen med forskningsarbeidet bidra til oppnåelse av forventet læringsutbytte i tråd med nasjonalt kvalifikasjonsrammeverk.</ledd>
        <ledd id="/del/iii/paragraf/7-1/ledd/2">Dersom fakultetet ikke selv tilbyr hele opplæringsdelen, skal forholdene legges til rette for at kandidaten får tilsvarende opplæring ved andre fakultet og/eller institusjoner.</ledd>
      </paragraf>
      <paragraf id="/del/iii/paragraf/7-2" url="https://lovdata.no/lovtidend/forskrift/2018-11-29-1869/diii/p7-2">
        <pverdi>§ 7-2.</pverdi>
        <ptittel>Opplæringsdelens omfang</ptittel>
        <ledd id="/del/iii/paragraf/7-2/ledd/1">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen, bør ikke være eldre enn fem (5) år ved opptaksdato. Fakultetet selv kan gjøre unntak fra dette for søkere som har bakgrunn fra forskerlinjer og tilsvarende ordninger.</ledd>
        <ledd id="/del/iii/paragraf/7-2/ledd/2">Opplæringsdelen skal være gjennomført og godkjent før avhandlingen innleveres. Alle elementer som inngår i opplæringsdelen skal dokumenteres.</ledd>
      </paragraf>
      <paragraf id="/del/iii/paragraf/7-3" url="https://lovdata.no/lovtidend/forskrift/2018-11-29-1869/diii/p7-3">
        <pverdi>§ 7-3.</pverdi>
        <ptittel>Opplæringsdelens innhold</ptittel>
        <ledd id="/del/iii/paragraf/7-3/ledd/1">Opplæringsdelen skal inneholde vitenskapsteori og etikk med et omfang som gir minst fem (5) studiepoeng.</ledd>
        <ledd id="/del/iii/paragraf/7-3/ledd/2">Fakultetet selv fatter vedtak om godkjenning av opplæringsdelen. Fakultetet kan godkjenne at kurs og andre faglige aktiviteter gjennomført utenfor Universitetet i Bergen inngår i opplæringsdelen.</ledd>
      </paragraf>
      <paragraf id="/del/iii/paragraf/8" url="https://lovdata.no/lovtidend/forskrift/2018-11-29-1869/diii/p8">
        <pverdi>§ 8.</pverdi>
        <ptittel>Kandidatens rettigheter ved permisjon</ptittel>
        <ledd id="/del/iii/paragraf/8/ledd/1">Kandidater som har lovhjemlede permisjoner fra ph.d.-utdanningen, kan følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov om folketrygd § 14-10, fjerde ledd og NAVs rundskriv til § 14-10, fjerde ledd, av 18. desember 2006.</ledd>
        <ledd id="/del/iii/paragraf/8/ledd/2">Kandidaten må sørge for at fakultetet blir informert om permisjoner som blir innvilget av arbeidsgiver, hvis disse to ikke er de samme.</ledd>
      </paragraf>
      <paragraf id="/del/iii/paragraf/9" url="https://lovdata.no/lovtidend/forskrift/2018-11-29-1869/diii/p9">
        <pverdi>§ 9.</pverdi>
        <ptittel>Rapportering</ptittel>
        <ledd id="/del/iii/paragraf/9/ledd/1">I løpet av avtaleperioden skal kandidat og hovedveileder hvert år levere separate og uavhengige rapporter om framdriften av ph.d.-utdanningen på fastsatt måte og til fastsatte frister. Fakultetet går gjennom framdriftsrapportene.</ledd>
        <ledd id="/del/iii/paragraf/9/ledd/2">Kandidat og veileder har et likeverdig ansvar for framdriftsrapportering. Manglende eller utilfredsstillende framdriftsrapportering kan medføre tvungen avslutning av ph.d.-utdanningen før avtaleperiodens utløp. Veiledere som unnlater å følge opp denne plikten kan bli fratatt veilederansvaret.</ledd>
        <ledd id="/del/iii/paragraf/9/ledd/3">Kandidat og hovedveileder skal i forbindelse med framdriftsrapportering gå gjennom planen for prosjektet og vurdere behov for justeringer. Betydelige endringer skal godkjennes av fakultetet selv.</ledd>
        <ledd id="/del/iii/paragraf/9/ledd/4">Fakultetet kan ved behov kreve særskilt rapportering.</ledd>
      </paragraf>
      <paragraf id="/del/iii/paragraf/10" url="https://lovdata.no/lovtidend/forskrift/2018-11-29-1869/diii/p10">
        <pverdi>§ 10.</pverdi>
        <ptittel>Ph.d.-avhandlingen</ptittel>
      </paragraf>
      <paragraf id="/del/iii/paragraf/10-1" url="https://lovdata.no/lovtidend/forskrift/2018-11-29-1869/diii/p10-1">
        <pverdi>§ 10-1.</pverdi>
        <ptittel>Krav til avhandlingen</ptittel>
        <ledd id="/del/iii/paragraf/10-1/ledd/1">Avhandlingen skal være et selvstendig vitenskapelig arbeid av internasjonal standard og på et høyt faglig nivå når det gjelder problemformuleringer, begrepsmessig presisering, metodisk, forskningsetisk, teoretisk og empirisk grunnlag, dokumentasjon og framstillingsform. Avhandlingen skal kunne utvikle ny faglig kunnskap og ha et faglig nivå som tilsier at forskningen vil kunne publiseres som en del av fagets vitenskapelige litteratur.</ledd>
        <ledd id="/del/iii/paragraf/10-1/ledd/2">Flere arbeider kan godkjennes som deler av avhandlingen når de etter sitt innhold utgjør et hele. I tillegg til de enkelte delene skal det da utarbeides en sammenbindende fremstilling som gjør nærmere rede for helheten i avhandlingen.</ledd>
        <ledd id="/del/iii/paragraf/10-1/ledd/3">Et arbeid eller deler av arbeid som kandidaten tidligere har fått godkjent for ph.d.-graden ved norsk eller utenlandsk universitet eller høgskole, kan ikke bli gjenstand for bedømmelse, selv om arbeidet innleveres i omarbeidet form.</ledd>
      </paragraf>
      <paragraf id="/del/iii/paragraf/10-2" url="https://lovdata.no/lovtidend/forskrift/2018-11-29-1869/diii/p10-2">
        <pverdi>§ 10-2.</pverdi>
        <ptittel>Medforfatterskap</ptittel>
        <ledd id="/del/iii/paragraf/10-2/ledd/1">Fellesarbeid godtas til bedømmelse forutsatt at ph.d.-kandidatens bidrag representerer en selvstendig innsats som kan identifiseres i den utstrekning det er nødvendig for vurderingen.</ledd>
        <ledd id="/del/iii/paragraf/10-2/ledd/2">Dersom et skriftlig arbeid er blitt til i samvirke med andre forfattere, skal kandidaten følge de normer for medforfatterskap som er allment akseptert i fagmiljøet og Universitetet i Bergens retningslinjer for medforfatterskap og i henhold til internasjonale standarder.</ledd>
        <ledd id="/del/iii/paragraf/10-2/ledd/3">I avhandlinger hvor det inngår arbeider med flere forfattere skal det følge en underskrevet erklæring som beskriver kandidaten og den enkelte medforfatters innsats i hvert enkeltarbeid.</ledd>
      </paragraf>
      <paragraf id="/del/iii/paragraf/10-3" url="https://lovdata.no/lovtidend/forskrift/2018-11-29-1869/diii/p10-3">
        <pverdi>§ 10-3.</pverdi>
        <ptittel>Arbeider som ikke godtas</ptittel>
        <ledd id="/del/iii/paragraf/10-3/ledd/1">Arbeid som har vært godtatt som grunnlag for tidligere avlagte eksamener, bedømmelser eller grader, kan ikke antas til bedømmelse med mindre arbeidet inngår som en mindre del av en avhandling som består av flere sammenhengende arbeider. Data, analyser eller metoder fra tidligere grader kan likevel benyttes som grunnlag for arbeid med ph.d.-prosjektet.</ledd>
        <ledd id="/del/iii/paragraf/10-3/ledd/2">Ved bruk av publiserte arbeider kan disse ikke godtas som del av avhandlingen hvis de ved opptakstidspunkt er eldre enn fem (5) år fra publiseringsdato. Fakultetet selv kan gjøre unntak fra dette kravet dersom helt ekstraordinære forhold tilsier det.</ledd>
        <ledd id="/del/iii/paragraf/10-3/ledd/3">Avhandlingen kan innleveres for bedømmelse ved kun ett lærested.</ledd>
      </paragraf>
      <paragraf id="/del/iii/paragraf/10-4" url="https://lovdata.no/lovtidend/forskrift/2018-11-29-1869/diii/p10-4">
        <pverdi>§ 10-4.</pverdi>
        <ptittel>Språk</ptittel>
        <ledd id="/del/iii/paragraf/10-4/ledd/1">Fakultetet selv bestemmer hvilke språk som kan benyttes i en avhandling.</ledd>
      </paragraf>
      <paragraf id="/del/iii/paragraf/10-5" url="https://lovdata.no/lovtidend/forskrift/2018-11-29-1869/diii/p10-5">
        <pverdi>§ 10-5.</pverdi>
        <ptittel>Meldeplikt om arbeidsresultater som har potensial for næringsmessig utnyttelse</ptittel>
        <ledd id="/del/iii/paragraf/10-5/ledd/1">Kandidater som er tilsatt ved Universitetet i Bergen har meldeplikt om arbeidsresultater som omfattes av universitetets IPR-reglement, se reglement om håndtering av ansattes rettigheter til forsknings- og arbeidsresultater ved Universitetet i Bergen</ledd>
        <ledd id="/del/iii/paragraf/10-5/ledd/2">For kandidater med annen arbeidsgiver enn Universitetet i Bergen skal tilsvarende meldeplikt nedfelles i ph.d.-avtalen mellom Universitetet i Bergen, kandidaten og den eksterne arbeidsgiveren.</ledd>
        <ledd id="/del/iii/paragraf/10-5/ledd/3">Regulering av rettigheter mellom samarbeidende institusjoner fastsettes i skriftlig avtale.</ledd>
        <ledd id="/del/iii/paragraf/10-5/ledd/4">For kandidater uten arbeidsgiver skal tilsvarende meldeplikt nedfelles i ph.d.-avtalen mellom Universitetet i Bergen og kandidaten.</ledd>
      </paragraf>
    </kapittel>
    <kapittel type="del" id="/del/iv" url="https://lovdata.no/lovtidend/forskrift/2018-11-29-1869/div">
      <kverdi>Del IV</kverdi>
      <ktittel>Fullføring</ktittel>
      <paragraf id="/del/iv/paragraf/11" url="https://lovdata.no/lovtidend/forskrift/2018-11-29-1869/div/p11">
        <pverdi>§ 11.</pverdi>
        <ptittel>Søknad om bedømmelse og bedømmelseskomiteens arbeid</ptittel>
      </paragraf>
      <paragraf id="/del/iv/paragraf/11-1" url="https://lovdata.no/lovtidend/forskrift/2018-11-29-1869/div/p11-1">
        <pverdi>§ 11-1.</pverdi>
        <ptittel>Innlevering av søknad om bedømmelse</ptittel>
        <ledd id="/del/iv/paragraf/11-1/ledd/1">Søknad om å få avhandlingen bedømt rettes til fakultetet selv.</ledd>
        <ledd id="/del/iv/paragraf/11-1/ledd/2">Søknaden kan først leveres når opplæringsdelen er godkjent.</ledd>
        <ledd id="/del/iv/paragraf/11-1/ledd/3">Fakultetet behandler søknad om å få avhandlingen bedømt. Fakultetet selv kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke har høy nok vitenskapelig kvalitet og vil bli underkjent av en komité.</ledd>
        <ledd id="/del/iv/paragraf/11-1/ledd/4">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.-graden. Avhandlingen vil bli vurdert slik den er innlevert.</ledd>
      </paragraf>
      <paragraf id="/del/iv/paragraf/11-2" url="https://lovdata.no/lovtidend/forskrift/2018-11-29-1869/div/p11-2">
        <pverdi>§ 11-2.</pverdi>
        <ptittel>Oppnevning av bedømmelseskomité</ptittel>
        <ledd id="/del/iv/paragraf/11-2/ledd/1">Når fakultetet selv har godkjent søknad om å få avhandlingen bedømt, oppnevner fakultetet selv en sakkyndig bedømmelseskomité på minst tre (3) medlemmer som skal bedømme avhandlingen. Habilitetsreglene i forvaltningslovens § 6 gjelder for komiteens medlemmer.</ledd>
        <ledd id="/del/iv/paragraf/11-2/ledd/2">Grunnenheten foreslår bedømmelseskomité. Kandidaten skal underrettes om forslaget til sammensetning av komité, og har anledning til å innlevere skriftlige merknader senest fem (5) virkedager etter at grunnenheten har oversendt forslaget til fakultetet. Fakultetet selv fatter beslutning om hvorvidt merknadene skal tas til følge.</ledd>
        <ledd id="/del/iv/paragraf/11-2/ledd/3">Det bør normalt ikke gå mer enn fire (4) uker fra søknaden om å få avhandlingen bedømt er godkjent til komiteen er oppnevnt.</ledd>
        <ledd id="/del/iv/paragraf/11-2/ledd/4">Bedømmelseskomiteen skal normalt settes sammen slik at:
<liste id="/del/iv/paragraf/11-2/ledd/4/liste/1"><lverdi>-</lverdi><avsnitt id="/del/iv/paragraf/11-2/ledd/4/liste/1/avsnitt/1">begge kjønn er representert</avsnitt></liste>
<liste id="/del/iv/paragraf/11-2/ledd/4/liste/2"><lverdi>-</lverdi><avsnitt id="/del/iv/paragraf/11-2/ledd/4/liste/2/avsnitt/1">flertallet er uten tilknytning til Universitetet i Bergen</avsnitt></liste>
<liste id="/del/iv/paragraf/11-2/ledd/4/liste/3"><lverdi>-</lverdi><avsnitt id="/del/iv/paragraf/11-2/ledd/4/liste/3/avsnitt/1">ett av medlemmene, om mulig, er fra en relevant utenlandsk institusjon</avsnitt></liste>
<liste id="/del/iv/paragraf/11-2/ledd/4/liste/4"><lverdi>-</lverdi><avsnitt id="/del/iv/paragraf/11-2/ledd/4/liste/4/avsnitt/1">alle medlemmene har doktorgrad eller tilsvarende kompetanse.</avsnitt></liste></ledd>
        <ledd id="/del/iv/paragraf/11-2/ledd/5">Dersom kriteriene fravikes skal dette begrunnes særskilt. Oppnevnt veileder kan ikke være medlem av komiteen. Fakultetet utpeker en av sine ansatte til komiteens leder.</ledd>
      </paragraf>
      <paragraf id="/del/iv/paragraf/11-3" url="https://lovdata.no/lovtidend/forskrift/2018-11-29-1869/div/p11-3">
        <pverdi>§ 11-3.</pverdi>
        <ptittel>Innlevering til ny bedømmelse</ptittel>
        <ledd id="/del/iv/paragraf/11-3/ledd/1">En doktorgradsavhandling som fakultetet selv ikke har funnet verdig til forsvar, kan bedømmes i ny versjon. Ny bedømmelse kan bare finne sted én gang.</ledd>
        <ledd id="/del/iv/paragraf/11-3/ledd/2">Kandidaten skal ved ny innlevering opplyse om at arbeidet tidligere har vært bedømt ved Universitetet i Bergen og ikke funnet verdig til å forsvares.</ledd>
        <ledd id="/del/iv/paragraf/11-3/ledd/3">Hvis en avhandling leveres inn i ny versjon for ny bedømmelse, bør minst ett medlem fra den opprinnelige bedømmelseskomitéen delta i den nye komiteens arbeid.</ledd>
        <ledd id="/del/iv/paragraf/11-3/ledd/4">Den nye bedømmelseskomiteen skal gjøre sin bedømming på selvstendig grunnlag, men skal likevel ha anledning til å se den forrige bedømmelsen.</ledd>
      </paragraf>
      <paragraf id="/del/iv/paragraf/11-4" url="https://lovdata.no/lovtidend/forskrift/2018-11-29-1869/div/p11-4">
        <pverdi>§ 11-4.</pverdi>
        <ptittel>Bedømmelseskomiteens innstilling og kandidatens merknader</ptittel>
        <ledd id="/del/iv/paragraf/11-4/ledd/1">Bedømmelseskomiteen avgir en begrunnet innstilling om hvorvidt arbeidet er verdig til å forsvares for ph.d.-graden. Komiteens innstilling skal normalt foreligge senest tre måneder etter at komiteen har mottatt avhandlingen.</ledd>
        <ledd id="/del/iv/paragraf/11-4/ledd/2">Bedømmelseskomiteen kan kreve framlagt kandidatens grunnlagsmateriale og utfyllende eller oppklarende tilleggsinformasjon.</ledd>
        <ledd id="/del/iv/paragraf/11-4/ledd/3">Bedømmelseskomiteens innstilling med eventuelle dissenser sendes til fakultet, og skal så snart som mulig oversendes kandidaten, som gis en frist på ti (10) virkedager til å fremme skriftlige merknader til innstillingen.</ledd>
        <ledd id="/del/iv/paragraf/11-4/ledd/4">Dersom kandidatens merknader kan ha betydning for spørsmålet om avhandlingen kan godkjennes, bør merknadene forelegges bedømmelseskomiteen før fakultetet selv gjør vedtak i saken.</ledd>
        <ledd id="/del/iv/paragraf/11-4/ledd/5">Bedømmelseskomiteens innstilling med eventuelle merknader behandles av fakultet selv.</ledd>
      </paragraf>
      <paragraf id="/del/iv/paragraf/12" url="https://lovdata.no/lovtidend/forskrift/2018-11-29-1869/div/p12">
        <pverdi>§ 12.</pverdi>
        <ptittel>Fakultetets behandling av bedømmelseskomiteens innstilling</ptittel>
        <ledd id="/del/iv/paragraf/12/ledd/1">På grunnlag av bedømmelseskomiteens innstilling fatter fakultetet selv vedtak om hvorvidt en ph.d.-avhandling er verdig til å forsvares.</ledd>
        <ledd id="/del/iv/paragraf/12/ledd/2">Dersom fakultetet selv finner at det foreligger begrunnet tvil om komiteens innstilling eller dersom komiteen avgir delt innstilling, kan fakultetet selv søke nærmere avklaring fra bedømmelseskomiteen eller oppnevne to nye sakkyndige som avgir individuelle uttalelser om avhandlingen.</ledd>
        <ledd id="/del/iv/paragraf/12/ledd/3">Eventuelle tilleggsuttalelser eller individuelle uttalelser skal forelegges kandidaten, som gis anledning til å komme med merknader.</ledd>
        <ledd id="/del/iv/paragraf/12/ledd/4">Fakultetsstyret skal fatte vedtak ved delt eller negativ innstilling.</ledd>
      </paragraf>
      <paragraf id="/del/iv/paragraf/13" url="https://lovdata.no/lovtidend/forskrift/2018-11-29-1869/div/p13">
        <pverdi>§ 13.</pverdi>
        <ptittel>Avhandlingen</ptittel>
      </paragraf>
      <paragraf id="/del/iv/paragraf/13-1" url="https://lovdata.no/lovtidend/forskrift/2018-11-29-1869/div/p13-1">
        <pverdi>§ 13-1.</pverdi>
        <ptittel>Avhandlingens format</ptittel>
        <ledd id="/del/iv/paragraf/13-1/ledd/1">Når avhandlingen er funnet verdig til å forsvares, skal kandidaten levere avhandlingen til fakultetet i standardisert format og i henhold til fakultetets bestemmelser.</ledd>
        <ledd id="/del/iv/paragraf/13-1/ledd/2">Kandidaten skal også levere et sammendrag av avhandlingen på engelsk og en pressemelding på norsk.</ledd>
      </paragraf>
      <paragraf id="/del/iv/paragraf/13-2" url="https://lovdata.no/lovtidend/forskrift/2018-11-29-1869/div/p13-2">
        <pverdi>§ 13-2.</pverdi>
        <ptittel>Retting av formelle feil i avhandlingen</ptittel>
        <ledd id="/del/iv/paragraf/13-2/ledd/1">Kandidaten kan etter innlevering, én gang, søke fakultetet selv om å rette formelle feil i den versjonen av avhandlingen som skal offentliggjøres. Til søknaden skal det legges ved en liste (errataliste) som viser de rettinger kandidaten ønsker å foreta i avhandlingen. Verken den rettede versjonen av avhandlingen eller erratalisten skal oversendes bedømmelseskomiteen. Frist for søknad om retting av formelle feil er én uke etter at kandidaten har mottatt innstillingen. Erratalisten legges som innstikk i avhandlingen som er tilgjengelig under disputasen.</ledd>
      </paragraf>
      <paragraf id="/del/iv/paragraf/13-3" url="https://lovdata.no/lovtidend/forskrift/2018-11-29-1869/div/p13-3">
        <pverdi>§ 13-3.</pverdi>
        <ptittel>Offentliggjøring</ptittel>
        <ledd id="/del/iv/paragraf/13-3/ledd/1">Avhandlingen skal offentliggjøres senest to (2) uker før dato for disputas. Avhandlingen gjøres tilgjengelig slik den ble innlevert til bedømmelse, eventuelt med rettinger som er foretatt etter § 13-2.</ledd>
        <ledd id="/del/iv/paragraf/13-3/ledd/2">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at institusjonen eller eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell kommersialisering herunder patentering. Hverken Universitetet i Bergen selv eller ekstern part kan stille krav om at hele eller deler av ph.d.-avhandlingen ikke skal kunne offentliggjøres.</ledd>
        <ledd id="/del/iv/paragraf/13-3/ledd/3">Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle tilfredsstiller kravet til medforfatterskap.</ledd>
      </paragraf>
      <paragraf id="/del/iv/paragraf/14" url="https://lovdata.no/lovtidend/forskrift/2018-11-29-1869/div/p14">
        <pverdi>§ 14.</pverdi>
        <ptittel>Prøveforelesning og disputas</ptittel>
        <ledd id="/del/iv/paragraf/14/ledd/1">Ph.d.-utdanningen avsluttes med:
<liste id="/del/iv/paragraf/14/ledd/1/liste/a"><lverdi>a)</lverdi><avsnitt id="/del/iv/paragraf/14/ledd/1/liste/a/avsnitt/1">Godkjent prøveforelesning over oppgitt emne, og</avsnitt></liste>
<liste id="/del/iv/paragraf/14/ledd/1/liste/b"><lverdi>b)</lverdi><avsnitt id="/del/iv/paragraf/14/ledd/1/liste/b/avsnitt/1">Disputas.</avsnitt></liste></ledd>
      </paragraf>
      <paragraf id="/del/iv/paragraf/14-1" url="https://lovdata.no/lovtidend/forskrift/2018-11-29-1869/div/p14-1">
        <pverdi>§ 14-1.</pverdi>
        <ptittel>Prøveforelesning</ptittel>
        <ledd id="/del/iv/paragraf/14-1/ledd/1">Kandidaten skal prøveforelese etter at avhandlingen er levert inn, men før disputas holdes. Prøveforelesningen er en selvstendig del av ph.d.-prøvene. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon. Prøveforelesningen skal være over oppgitt emne og bør ha en varighet på 45 minutter. Emne for prøveforelesningen bestemmes av fakultetet og kunngjøres for doktoranden ti (10) virkedager før forelesningen.</ledd>
        <ledd id="/del/iv/paragraf/14-1/ledd/2">Prøveforelesningen avholdes som hovedregel ved Universitetet i Bergen og fakultetet selv avgjør hvilket språk som kan benyttes.</ledd>
        <ledd id="/del/iv/paragraf/14-1/ledd/3">Prøveforelesningen skal vurderes av en bedømmelseskomite. Komiteen meddeler fakultetet om prøveforelesningen er bestått eller ikke bestått. Innstillingen skal begrunnes dersom prøveforelesningen anbefales ikke bestått.</ledd>
        <ledd id="/del/iv/paragraf/14-1/ledd/4">Dersom fakultetet ikke godkjenner prøveforelesningen, må det avholdes ny prøveforelesning. Ny prøveforelesning må holdes over nytt emne og ikke senere enn seks (6) måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komiteen som den opprinnelige, dersom ikke fakultetet har bestemt noe annet.</ledd>
        <ledd id="/del/iv/paragraf/14-1/ledd/5">Prøveforelesningen skal være bestått før disputas kan avholdes.</ledd>
      </paragraf>
      <paragraf id="/del/iv/paragraf/14-2" url="https://lovdata.no/lovtidend/forskrift/2018-11-29-1869/div/p14-2">
        <pverdi>§ 14-2.</pverdi>
        <ptittel>Disputas</ptittel>
        <ledd id="/del/iv/paragraf/14-2/ledd/1">Ph.d.-kandidaten skal gi et offentlig forsvar av det vitenskapelige arbeidet i sin avhandling. Disputasen skal være en faglig diskusjon mellom opponenter og ph.d.-kandidat vedrørende problemformuleringer, metodisk og teoretisk grunnlag, dokumentasjon og framstillingsform. Disputas skal normalt finne sted innen to (2) måneder etter at fakultetet har funnet avhandlingen verdig til å forsvares.</ledd>
        <ledd id="/del/iv/paragraf/14-2/ledd/2">Tid og sted for disputas skal kunngjøres minst ti (10) virkedager før den avholdes.</ledd>
        <ledd id="/del/iv/paragraf/14-2/ledd/3">Disputas skal normalt avholdes ved Universitetet i Bergen.</ledd>
        <ledd id="/del/iv/paragraf/14-2/ledd/4">Fakultetet bestemmer hvilke språk som kan benyttes under disputas.</ledd>
        <ledd id="/del/iv/paragraf/14-2/ledd/5">Det skal normalt være to opponenter. De to opponentene skal være medlemmer av bedømmelseskomiteen og oppnevnes av fakultetet selv. I særlige tilfeller kan det oppnevnes opponenter som ikke har vært medlemmer av komiteen.</ledd>
        <ledd id="/del/iv/paragraf/14-2/ledd/6">Disputasen ledes av dekanen eller den denne bemyndiger. Kandidaten skal gis anledning til å forsvare avhandlingen. Øvrige tilstedeværende skal gis anledning til å kommentere <i>ex auditorio</i>.</ledd>
        <ledd id="/del/iv/paragraf/14-2/ledd/7">Bedømmelseskomiteen avgir innstilling til fakultetet om disputasen bør godkjennes. Innstillingen skal begrunnes dersom disputasen anbefales ikke godkjent.</ledd>
        <ledd id="/del/iv/paragraf/14-2/ledd/8">Dersom disputas ikke godkjennes, kan ny disputas holdes én gang. Ny disputas skal så vidt mulig bedømmes av den samme komité som den opprinnelige.</ledd>
        <ledd id="/del/iv/paragraf/14-2/ledd/9">Disputasen skal være godkjent før vitnemål kan tildeles.</ledd>
      </paragraf>
      <paragraf id="/del/iv/paragraf/15" url="https://lovdata.no/lovtidend/forskrift/2018-11-29-1869/div/p15">
        <pverdi>§ 15.</pverdi>
        <ptittel>Kreering og vitnemål</ptittel>
        <ledd id="/del/iv/paragraf/15/ledd/1">På grunnlag av innberetning om at prøveforelesningen og disputasen er godkjent, kreerer universitetsstyret kandidaten til philosophiae doctor.</ledd>
        <ledd id="/del/iv/paragraf/15/ledd/2">Vitnemålet utferdiges av Universitetet i Bergen.</ledd>
      </paragraf>
      <paragraf id="/del/iv/paragraf/16" url="https://lovdata.no/lovtidend/forskrift/2018-11-29-1869/div/p16">
        <pverdi>§ 16.</pverdi>
        <ptittel>Vedlegg til vitnemål (Diploma Supplement)</ptittel>
        <ledd id="/del/iv/paragraf/16/ledd/1">Det skal utstedes vedlegg til vitnemålet i tråd med gjeldende retningslinjer for Diploma Supplement.</ledd>
      </paragraf>
      <paragraf id="/del/iv/paragraf/17" url="https://lovdata.no/lovtidend/forskrift/2018-11-29-1869/div/p17">
        <pverdi>§ 17.</pverdi>
        <ptittel>Klage</ptittel>
      </paragraf>
      <paragraf id="/del/iv/paragraf/17-1" url="https://lovdata.no/lovtidend/forskrift/2018-11-29-1869/div/p17-1">
        <pverdi>§ 17-1.</pverdi>
        <ptittel>Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</ptittel>
        <ledd id="/del/iv/paragraf/17-1/ledd/1">Avslag på søknad om opptak, vedtak om opphør av studierett og klage over avslag på søknad om godkjenning av elementer i opplæringsdelen, kan påklages etter reglene i forvaltningslovens § 28 følgende. Begrunnet klage sendes til fakultetet selv. Blir avslaget opprettholdt, sendes klagen uten ugrunnet opphold til Den sentrale klagenemnd til avgjørelse.</ledd>
      </paragraf>
      <paragraf id="/del/iv/paragraf/17-2" url="https://lovdata.no/lovtidend/forskrift/2018-11-29-1869/div/p17-2">
        <pverdi>§ 17-2.</pverdi>
        <ptittel>Klage over eksamen i opplæringsdelen</ptittel>
        <ledd id="/del/iv/paragraf/17-2/ledd/1">Eksamener som er avlagt under opplæringsdelen, kan påklages etter lov om universiteter og høyskoler, § 5-3 klage over karakterfastsetting, rett til begrunnelse og § 5-2 klage over formelle feil ved eksamen.</ledd>
      </paragraf>
      <paragraf id="/del/iv/paragraf/17-3" url="https://lovdata.no/lovtidend/forskrift/2018-11-29-1869/div/p17-3">
        <pverdi>§ 17-3.</pverdi>
        <ptittel>Klage over avslag på søknad om bedømmelse, underkjenning av avhandling, prøveforelesning eller forsvar</ptittel>
        <ledd id="/del/iv/paragraf/17-3/ledd/1">Underkjenning av avhandling, prøveforelesning eller forsvar kan påklages etter reglene i forvaltningslovens § 28 følgende. Begrunnet klage sendes fakultetet. Fakultetet kan, etter at saken først er lagt fram for bedømmelseskomitéen, oppheve eller endre vedtaket hvis det finner klagen begrunnet. Hvis ikke fakultetet tar klagen til følge, sendes klagen til Den sentrale klagenemnd til avgjørelse. Klagenemnda kan prøve alle sider ved det påklagede vedtaket.</ledd>
        <ledd id="/del/iv/paragraf/17-3/ledd/2">Dersom underinstansen eller klageinstansen finner grunn til det, kan det oppnevnes et utvalg eller enkeltpersoner til å foreta en vurdering av den foretatte bedømmelse og de kriterier denne bygger på, eller til å foreta en ny eller supplerende sakkyndig vurdering.</ledd>
      </paragraf>
      <paragraf id="/del/iv/paragraf/18" url="https://lovdata.no/lovtidend/forskrift/2018-11-29-1869/div/p18">
        <pverdi>§ 18.</pverdi>
        <ptittel>Fellesgrader og cotutelle-avtaler</ptittel>
      </paragraf>
      <paragraf id="/del/iv/paragraf/18-1" url="https://lovdata.no/lovtidend/forskrift/2018-11-29-1869/div/p18-1">
        <pverdi>§ 18-1.</pverdi>
        <ptittel>Fellesgrader og cotutelle-avtaler</ptittel>
        <ledd id="/del/iv/paragraf/18-1/ledd/1">Institusjonen kan inngå samarbeid med en eller flere norske eller utenlandske institusjoner om samarbeid i form av fellesgrader eller cotutelle-avtaler.</ledd>
        <ledd id="/del/iv/paragraf/18-1/ledd/2">I avtaler om fellesgradssamarbeid og cotutelle kan det gjøres unntak for bestemmelsene, dersom det er nødvendig av hensyn til regelverket ved de samarbeidende institusjonene. Slike unntak skal, både enkeltvis og samlet, fremstå som fullt ut forsvarlige.</ledd>
      </paragraf>
      <paragraf id="/del/iv/paragraf/18-2" url="https://lovdata.no/lovtidend/forskrift/2018-11-29-1869/div/p18-2">
        <pverdi>§ 18-2.</pverdi>
        <ptittel>Fellesgrader og fellesgradsavtaler</ptittel>
        <ledd id="/del/iv/paragraf/18-2/ledd/1">Ved fellesgrader menes et samarbeid mellom flere institusjoner, der samtlige i fellesskap har ansvar for opptak, veiledning og gradstildeling. Samarbeidet organiseres normalt i et konsortium og reguleres i avtale mellom konsortiedeltakerne. For fullført fellesgrad utstedes felles vitnemål i form av:
<liste id="/del/iv/paragraf/18-2/ledd/1/liste/a"><lverdi>a)</lverdi><avsnitt id="/del/iv/paragraf/18-2/ledd/1/liste/a/avsnitt/1">et vitnemålsdokument utstedt av alle konsortiemedlemmene, eller</avsnitt></liste>
<liste id="/del/iv/paragraf/18-2/ledd/1/liste/b"><lverdi>b)</lverdi><avsnitt id="/del/iv/paragraf/18-2/ledd/1/liste/b/avsnitt/1">et vitnemål fra hver av konsortiedeltakerne, eller</avsnitt></liste>
<liste id="/del/iv/paragraf/18-2/ledd/1/liste/c"><lverdi>c)</lverdi><avsnitt id="/del/iv/paragraf/18-2/ledd/1/liste/c/avsnitt/1">en kombinasjon av a og b.</avsnitt></liste></ledd>
        <ledd id="/del/iv/paragraf/18-2/ledd/2">Fellesgradsavtaler skal normalt bare inngås dersom det fra før er et etablert, stabilt faglig samarbeid mellom universitetet og minst en av de andre konsortiedeltakerne. Styret i konsortiet vedtar retningslinjer for fellesgradssamarbeid, inkludert mal for samarbeidsavtaler.</ledd>
      </paragraf>
      <paragraf id="/del/iv/paragraf/18-3" url="https://lovdata.no/lovtidend/forskrift/2018-11-29-1869/div/p18-3">
        <pverdi>§ 18-3.</pverdi>
        <ptittel>Cotutelle-avtaler</ptittel>
        <ledd id="/del/iv/paragraf/18-3/ledd/1">Med cotutelle-avtaler menes felles veiledning av kandidater og samarbeid om utdanning av ph.d.-kandidater. Cotutelle-avtalen inngås for hver enkelt kandidat og bør bygges på et stabilt, faglig institusjonelt samarbeid.</ledd>
      </paragraf>
      <paragraf id="/del/iv/paragraf/18-4" url="https://lovdata.no/lovtidend/forskrift/2018-11-29-1869/div/p18-4">
        <pverdi>§ 18-4.</pverdi>
        <ptittel>Krav ved fellesgrader og cotutelle</ptittel>
        <ledd id="/del/iv/paragraf/18-4/ledd/1">Kvalifikasjonskrav for opptak, krav om at avhandlingen skal være offentlig tilgjengelig, krav om offentlig disputas med en habil bedømmelseskomité kan ikke fravikes.</ledd>
      </paragraf>
      <paragraf id="/del/iv/paragraf/19" url="https://lovdata.no/lovtidend/forskrift/2018-11-29-1869/div/p19">
        <pverdi>§ 19.</pverdi>
        <ptittel>Delegering</ptittel>
        <ledd id="/del/iv/paragraf/19/ledd/1">Fakultetets myndighet etter denne forskriften kan ikke delegeres til instituttnivå, dersom dette ikke eksplisitt er nevnt i forskriften.</ledd>
      </paragraf>
      <paragraf id="/del/iv/paragraf/20" url="https://lovdata.no/lovtidend/forskrift/2018-11-29-1869/div/p20">
        <pverdi>§ 20.</pverdi>
        <ptittel>Ikrafttredelse</ptittel>
        <ledd id="/del/iv/paragraf/20/ledd/1">Forskriften trer i kraft straks og samtidig oppheves forskrift 20. juni 2013 nr. 862 for graden philosophiae doctor (ph.d.) ved Universitetet i Bergen, vedtatt av universitetsstyret.</ledd>
      </paragraf>
      <paragraf id="/del/iv/paragraf/21" url="https://lovdata.no/lovtidend/forskrift/2018-11-29-1869/div/p21">
        <pverdi>§ 21.</pverdi>
        <ptittel>Overgangsbestemmelser</ptittel>
        <ledd id="/del/iv/paragraf/21/ledd/1">Den som når denne forskriften trer i kraft er tatt opp ved ph.d.-utdanningen etter forskrift 20. juni 2013 nr. 862 for graden philosophiae doctor (ph.d.) ved Universitetet i Bergen, beholder de rettighetene som følger av den dersom dette er til gunst for vedkommende.</ledd>
      </paragraf>
    </kapittel>
  </tekst>
</dokument>
