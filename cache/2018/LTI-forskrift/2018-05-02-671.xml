<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-05-02-671" type="lt" url="https://lovdata.no/lovtidend/forskrift/2018-05-02-671">
  <metadata>
    <type>lt</type>
    <base>LT</base>
    <id>LT/lt/2018-05-02-671</id>
    <dato>02.05.2018 nr. 671</dato>
    <dato type="iso">2018-05-02</dato>
    <ikraft>02.05.2018 - 31.12.2019</ikraft>
    <ikraft type="iso">2018-05-02 - 2019-12-31</ikraft>
    <departement>Kommunal- og moderniseringsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2001-06-15-70-§17">L15.06.2001 nr. 70 § 17</ref>, <ref id="for-2017-10-27-1666">F27.10.2017 nr. 1666</ref></hjemmel>
    <rettet/>
    <journalnummer>2018-0375</journalnummer>
  </metadata>
  <tekst>
    <korttittel>Forskrift om gjennomføring av valg til kommunestyrer i 2019</korttittel>
    <tittel>Forskrift om gjennomføring av valg til kommunestyrer i 2019</tittel>
    <marg niv="1" id="/marg/1"><b>Hjemmel:</b> Fastsatt av Kommunal- og moderniseringsdepartementet 2. mai 2018 med hjemmel i lov 15. juni 2001 nr. 70 om fastsetjing og endring av kommune- og fylkesgrenser (inndelingslova) § 17, jf. delegeringsvedtak 27. oktober 2017 nr. 1666.</marg>
    <paragraf id="/paragraf/1" url="https://lovdata.no/lovtidend/forskrift/2018-05-02-671/p1">
      <pverdi>§ 1.</pverdi>
      <ptittel>Forskriftens virkeområde</ptittel>
      <ledd id="/paragraf/1/ledd/1">Forskriften gjelder ved valg til kommunestyrer i 2019 i kommuner som er omfattet av grenseendringer som trer i kraft 1. januar 2020. Begrepet grenseendringer er en fellesbetegnelse på sammenslåinger, delinger og grensejusteringer, jf. inndelingslova § 3.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-05-02-671/p2">
      <pverdi>§ 2.</pverdi>
      <ptittel>Formål</ptittel>
      <ledd id="/paragraf/2/ledd/1">Formålet med forskriften er å legge til rette for at innbyggerne i kommuner som er omfattet av grenseendringer, skal kunne velge sine representanter til kommunestyret i sin nye kommune.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-05-02-671/p3">
      <pverdi>§ 3.</pverdi>
      <ptittel>Forholdet til valgloven og valgforskriften</ptittel>
      <ledd id="/paragraf/3/ledd/1">Ved gjennomføringen av valg til kommunestyre i kommuner som er omfattet av grenseendringer gjelder valgloven og valgforskriften med de unntak og presiseringer som følger av denne forskriften. Bestemmelsene i valgloven og valgforskriften om listeforslag, manntall, stemmerett, valgbarhet, forhåndsstemmegivning, stemmegivning og klagerett, gjelder som om grenseendringene er gjennomført.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-05-02-671/p4">
      <pverdi>§ 4.</pverdi>
      <ptittel>Valgstyret i kommuner som skal slå seg sammen eller deles</ptittel>
      <ledd id="/paragraf/4/ledd/1">Valgstyret skal velges av fellesnemnda som er opprettet i medhold av inndelingslova § 26. Fellesnemnda kan gi valgstyret myndighet til å oppnevne stemmestyrer. Valgloven § 4-1 og § 4-2 andre punktum gjelder ikke.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-05-02-671/p5">
      <pverdi>§ 5.</pverdi>
      <ptittel>Todagersvalg i kommuner som skal slå seg sammen eller deles</ptittel>
      <ledd id="/paragraf/5/ledd/1">Fellesnemnda kan selv vedta at det ett eller flere steder i kommunen skal holdes valg også søndagen før den offisielle valgdagen. Valgloven § 9-2 andre ledd gjelder ikke.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-05-02-671/p6">
      <pverdi>§ 6.</pverdi>
      <ptittel>Tid og sted for stemmegivningen i kommuner som skal slå seg sammen eller deles</ptittel>
      <ledd id="/paragraf/6/ledd/1">Fellesnemnda, eller valgstyret etter delegering, avgjør hvor mange stemmekretser kommunen skal deles inn i. Fellesnemnda kan selv, med tilslutning av minst 1/3 av medlemmene, vedta å holde valglokalene åpne lenger enn det valgstyret har vedtatt. Valgloven § 9-3 første ledd første punktum og andre ledd femte punktum gjelder ikke.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-05-02-671/p7">
      <pverdi>§ 7.</pverdi>
      <ptittel>Krav til antall underskrifter på listeforslag etter valgloven § 6-3 andre ledd bokstav b</ptittel>
      <ledd id="/paragraf/7/ledd/1">Ved beregning av krav til antall underskrifter, skal antall stemmeberettigede innbyggere i de sammenslåtte kommunene ved forrige kommunestyrevalg legges til grunn.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2018-05-02-671/p8">
      <pverdi>§ 8.</pverdi>
      <ptittel>Ikrafttredelse</ptittel>
      <ledd id="/paragraf/8/ledd/1">Forskriften trer i kraft straks og opphører 31. desember 2019.</ledd>
    </paragraf>
  </tekst>
</dokument>
