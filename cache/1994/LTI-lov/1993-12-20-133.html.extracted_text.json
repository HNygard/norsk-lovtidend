[
    {
        "tag": "p",
        "class": "marg",
        "html": "<a data-id=\"forarbeid/otprp-17-199394\" class=\" reference\" href=\"/forarbeid/otprp-17-199394\">Ot.prp.nr.17 (1993–1994)</a>, <a data-id=\"forarbeid/inns-o-15-199394\" class=\" reference\" href=\"/forarbeid/inns-o-15-199394\">Innst.O.nr.15 (1993–1994)</a>, Besl.O.nr.17 (1993–1994). Odels- og lagtingsvedtak hhv. 14. og 17. desember 1993. Fremmet av Finans- og tolldepartementet.",
        "text": "Ot.prp.nr.17 (1993–1994), Innst.O.nr.15 (1993–1994), Besl.O.nr.17 (1993–1994). Odels- og lagtingsvedtak hhv. 14. og 17. desember 1993. Fremmet av Finans- og tolldepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1952-11-21-2\" class=\" reference\" href=\"/lov/1952-11-21-2\">lov av 21. november 1952 nr. 2</a> om betaling og innkreving av skatt (skattebetalingsloven) gjøres følgende endringer:",
        "text": "I lov av 21. november 1952 nr. 2 om betaling og innkreving av skatt (skattebetalingsloven) gjøres følgende endringer:"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "<a data-id=\"lov/1952-11-21-2/§3\" class=\" reference\" href=\"/lov/1952-11-21-2/%C2%A73\">§ 3</a> annet ledd annet punktum skal lyde:",
        "text": "§ 3 annet ledd annet punktum skal lyde:"
    },
    {
        "tag": "p",
        "class": "avsnitt",
        "html": "Pliktene og ansvaret påhviler også den som oppgir å være arbeidsgiver i saker etter § 10 i <a data-id=\"lov/1988-06-24-64/§10\" class=\" reference\" href=\"/lov/1988-06-24-64/%C2%A710\">lov av 24. juni 1988 nr. 64</a> om utlendingers adgang til riket m.v.",
        "text": "Pliktene og ansvaret påhviler også den som oppgir å være arbeidsgiver i saker etter § 10 i lov av 24. juni 1988 nr. 64 om utlendingers adgang til riket m.v."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "<a data-id=\"lov/1952-11-21-2/§48\" class=\" reference\" href=\"/lov/1952-11-21-2/%C2%A748\">§ 48</a> nr. 1-5 skal lyde:",
        "text": "§ 48 nr. 1-5 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">1.</span> Den myndighet og de plikter som i denne lov er lagt til skatteoppkreveren utøves av den kommunale skatteoppkrever. Skatteoppkrever for krav fastsatt ved sentral ligning etter <a data-id=\"lov/1980-06-13-24/§2-4\" class=\" reference\" href=\"/lov/1980-06-13-24/%C2%A72-4\">ligningsloven § 2-4</a> nr. 1 a er kemneren i Stavanger.</td></tr>",
        "text": "1. Den myndighet og de plikter som i denne lov er lagt til skatteoppkreveren utøves av den kommunale skatteoppkrever. Skatteoppkrever for krav fastsatt ved sentral ligning etter ligningsloven § 2-4 nr. 1 a er kemneren i Stavanger."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">2.</span> Staten er saksøker ved tvangsforretning, namsrettsbehandling, konkursbegjæring m.v. i forbindelse med inndriving og sikring av krav etter denne lov. Statens partsstilling som saksøker i slik sak utøves av skatteoppkreveren. Ved overføring av namsrettssak til søksmåls former med avgjørelse av grunnlaget for skattekravet etter <a data-id=\"lov/1992-06-26-86/§6-6\" class=\" reference\" href=\"/lov/1992-06-26-86/%C2%A76-6\">tvangsfullbyrdelsesloven § 6-6</a> tredje ledd gjelder reglene om utøvelse av partsstillingen i nr. 3 tilsvarende.</td></tr>",
        "text": "2. Staten er saksøker ved tvangsforretning, namsrettsbehandling, konkursbegjæring m.v. i forbindelse med inndriving og sikring av krav etter denne lov. Statens partsstilling som saksøker i slik sak utøves av skatteoppkreveren. Ved overføring av namsrettssak til søksmåls former med avgjørelse av grunnlaget for skattekravet etter tvangsfullbyrdelsesloven § 6-6 tredje ledd gjelder reglene om utøvelse av partsstillingen i nr. 3 tilsvarende."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">3.</span> Søksmål om krav etter denne lov rettes mot staten som saksøkt. Søksmålet anlegges for retten i det distrikt hvor det angrepne forvaltningsvedtak er truffet i første instans etter <a data-id=\"lov/1980-06-13-24/§8-6\" class=\" reference\" href=\"/lov/1980-06-13-24/%C2%A78-6\">ligningsloven § 8-6</a>. Statens partsstilling utøves av fylkesskattekontoret i dette distrikt. I Oslo utøves partsstillingen av ligningskontoret. Søksmål om vedtak ved Sentralskattekontoret for utenlandssaker anlegges ved Stavanger byrett. Søksmål om vedtak ved Sentralskattekontoret for storbedrifter anlegges ved Oslo byrett. Statens partsstilling utøves i disse tilfeller av vedkommende sentralskattekontor.</td></tr>",
        "text": "3. Søksmål om krav etter denne lov rettes mot staten som saksøkt. Søksmålet anlegges for retten i det distrikt hvor det angrepne forvaltningsvedtak er truffet i første instans etter ligningsloven § 8-6. Statens partsstilling utøves av fylkesskattekontoret i dette distrikt. I Oslo utøves partsstillingen av ligningskontoret. Søksmål om vedtak ved Sentralskattekontoret for utenlandssaker anlegges ved Stavanger byrett. Søksmål om vedtak ved Sentralskattekontoret for storbedrifter anlegges ved Oslo byrett. Statens partsstilling utøves i disse tilfeller av vedkommende sentralskattekontor."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">4.</span> Endelig rettsavgjørelse og forlik er bindende for alle skattekreditorer. Departementet kan gi instruks om utøvelsen av statens partsstilling generelt og i enkeltsak. Departementet kan i enkeltsak eller i grupper av saker overta utøvelsen eller overføre den til annen skattemyndighet.</td></tr>",
        "text": "4. Endelig rettsavgjørelse og forlik er bindende for alle skattekreditorer. Departementet kan gi instruks om utøvelsen av statens partsstilling generelt og i enkeltsak. Departementet kan i enkeltsak eller i grupper av saker overta utøvelsen eller overføre den til annen skattemyndighet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">5.</span> Søksmål fra en skattepliktig til prøving av ligningsavgjørelse må reises innen 6 måneder regnet fra utleggingen av skattelisten til ettersyn, eller fra melding ble sendt til skattyteren om vedtak i endringssak. Etter utløpet av fristen kan ligningsavgjørelse heller ikke bringes inn til prøving ved namsretten. Slik prøving skal likevel alltid kunne kreves inntil 3 måneder etter den forføyning som det klages over. Det kan gis oppreisning mot oversittelse av fristen på de vilkår som er fastsatt i <a data-id=\"lov/1915-08-13-5/§153\" class=\" reference\" href=\"/lov/1915-08-13-5/%C2%A7153\">lov om domstolene § 153</a> og § <a data-id=\"lov/1915-08-13-5/§154\" class=\" reference\" href=\"/lov/1915-08-13-5/%C2%A7154\">154</a> første ledd.</td></tr>",
        "text": "5. Søksmål fra en skattepliktig til prøving av ligningsavgjørelse må reises innen 6 måneder regnet fra utleggingen av skattelisten til ettersyn, eller fra melding ble sendt til skattyteren om vedtak i endringssak. Etter utløpet av fristen kan ligningsavgjørelse heller ikke bringes inn til prøving ved namsretten. Slik prøving skal likevel alltid kunne kreves inntil 3 måneder etter den forføyning som det klages over. Det kan gis oppreisning mot oversittelse av fristen på de vilkår som er fastsatt i lov om domstolene § 153 og § 154 første ledd."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "Endringen under I trer i kraft straks og med virkning fra 1. januar 1991.",
        "text": "Endringen under I trer i kraft straks og med virkning fra 1. januar 1991."
    },
    {
        "tag": "p",
        "class": "avsnitt",
        "html": "Endringene under II trer i kraft fra det tidspunkt Kongen bestemmer. For saker som er innbrakt for retten før ikrafttredelsen bestemmer departementet overgangsordning i forskrift.",
        "text": "Endringene under II trer i kraft fra det tidspunkt Kongen bestemmer. For saker som er innbrakt for retten før ikrafttredelsen bestemmer departementet overgangsordning i forskrift."
    }
]