[
    {
        "tag": "p",
        "class": "marg",
        "html": "<a data-id=\"forarbeid/otprp-64-198990\" class=\" reference\" href=\"/forarbeid/otprp-64-198990\">Ot.prp.nr.64 (1989–1990)</a>, Innst.O.nr.82 (1990–1991), Besl.O.nr.82 (1990–1991). Odels- og Lagtingsvedtak hhv. 13. og 17. juni 1991. Fremmet av Samferdselsdepartementet.",
        "text": "Ot.prp.nr.64 (1989–1990), Innst.O.nr.82 (1990–1991), Besl.O.nr.82 (1990–1991). Odels- og Lagtingsvedtak hhv. 13. og 17. juni 1991. Fremmet av Samferdselsdepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1976-06-04-63\" class=\" reference\" href=\"/lov/1976-06-04-63\">lov av 4. juni 1976 nr. 63</a> om samferdsel vert gjort følgjande endringar:",
        "text": "I lov av 4. juni 1976 nr. 63 om samferdsel vert gjort følgjande endringar:"
    },
    {
        "tag": "p",
        "class": "avsnitt",
        "html": "§ 3 skal lyde:",
        "text": "§ 3 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 3.</strong> <em class=\" \">Persontransport i rute med motorvogn eller farty.</em>",
        "text": "§ 3. Persontransport i rute med motorvogn eller farty."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Den som mot vederlag vil drive persontransport med motorvogn eller farty i rute innanfor eit fylke, må ha løyve frå fylkeskommunen. Løyve til riksvegferjer vert likevel gjeve av departementet. Departementet gjev og løyve til rute som går gjennom to eller fleire fylke. Selskap som nemnt i § 24 b treng ikkje løyve. Anbod kan nyttast ved tildeling av løyve, for rutetrafikk med motorvogn og farty for persontransport, jf. § 24 a pkt. 5 andre punktum og § 24 c.</td></tr>",
        "text": "1.\tDen som mot vederlag vil drive persontransport med motorvogn eller farty i rute innanfor eit fylke, må ha løyve frå fylkeskommunen. Løyve til riksvegferjer vert likevel gjeve av departementet. Departementet gjev og løyve til rute som går gjennom to eller fleire fylke. Selskap som nemnt i § 24 b treng ikkje løyve. Anbod kan nyttast ved tildeling av løyve, for rutetrafikk med motorvogn og farty for persontransport, jf. § 24 a pkt. 5 andre punktum og § 24 c."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Transporten reknast som rutetransport når han går føre seg mellom visse stader eller på visse strekningar til regelbundne tider, transporten framstår som open for ein ubestemt krins og den einskilde brukaren eller ei samanslutning av brukarar ikkje har styringsrett over transportmidlet.</td></tr>",
        "text": "2.\tTransporten reknast som rutetransport når han går føre seg mellom visse stader eller på visse strekningar til regelbundne tider, transporten framstår som open for ein ubestemt krins og den einskilde brukaren eller ei samanslutning av brukarar ikkje har styringsrett over transportmidlet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Departementet kan fastsetje at transport av skuleelevar med motorvogn eller farty skal reknast som rutetransport.</td></tr>",
        "text": "3.\tDepartementet kan fastsetje at transport av skuleelevar med motorvogn eller farty skal reknast som rutetransport."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Det trengs ikkje løyve etter første leddet for</td></tr>",
        "text": "4.\tDet trengs ikkje løyve etter første leddet for"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a)\t</td><td class=\" morTableVerticalAlignTop morTableAlignLeft\">transport med farty inntil 8 meter største lengde som svarar til 4 brutto registertonn</td></tr>",
        "text": "a)\ttransport med farty inntil 8 meter største lengde som svarar til 4 brutto registertonn"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b)\t</td><td class=\" morTableVerticalAlignTop morTableAlignLeft\">farty i rutefart mellom Noreg og andre land som tek med personar mellom stader i Noreg,</td></tr>",
        "text": "b)\tfarty i rutefart mellom Noreg og andre land som tek med personar mellom stader i Noreg,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">c)\t</td><td class=\" morTableVerticalAlignTop morTableAlignLeft\">transport av personar med farty eller motorvogn når dei same personane følgjer med på heile turen og påstigings- og avstigingsstaden er den same. For slik transport med motorvogn krevst likevel løyve for transport utanom rute, jfr. § 7,</td></tr>",
        "text": "c)\ttransport av personar med farty eller motorvogn når dei same personane følgjer med på heile turen og påstigings- og avstigingsstaden er den same. For slik transport med motorvogn krevst likevel løyve for transport utanom rute, jfr. § 7,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">d)\t</td><td class=\" morTableVerticalAlignTop morTableAlignLeft\">transport med motorvogn så framt minst ei overnatting undervegs er teken med i den sams prisen og dei påmelde passasjerane følgjer med på heile turen frå utgangspunkt til endepunkt. For slik transport med motorvogn krevst likevel løyve for persontransport utanom rute, jfr § 7.</td></tr>",
        "text": "d)\ttransport med motorvogn så framt minst ei overnatting undervegs er teken med i den sams prisen og dei påmelde passasjerane følgjer med på heile turen frå utgangspunkt til endepunkt. For slik transport med motorvogn krevst likevel løyve for persontransport utanom rute, jfr § 7."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Så framt departementet ikkje fastset det, krevst det heller ikkje løyve for transport av personar med farty innan eit hamnedistrikt med unntak av ferjedrift i riksvegsamband, dersom det med heimel i <a data-id=\"lov/1984-06-08-51\" class=\" reference\" href=\"/lov/1984-06-08-51\">lov av 8. juni 1984 nr. 51</a> om havner og farvann er fastsett særskild løyveordning for ferje og fløtmannsverksemd.</td></tr>",
        "text": "5.\tSå framt departementet ikkje fastset det, krevst det heller ikkje løyve for transport av personar med farty innan eit hamnedistrikt med unntak av ferjedrift i riksvegsamband, dersom det med heimel i lov av 8. juni 1984 nr. 51 om havner og farvann er fastsett særskild løyveordning for ferje og fløtmannsverksemd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">Den som har løyve for persontransport i rute kan samstundes og på same motorvogna utføre godstransport utan særskilt løyve, jfr. § 5.</td></tr>",
        "text": "6.\tDen som har løyve for persontransport i rute kan samstundes og på same motorvogna utføre godstransport utan særskilt løyve, jfr. § 5."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">7.\t</td><td class=\" morTableVerticalAlignTop morTableAlignLeft\">For løyve tildelt av fylkeskommunen med heimel i denne paragrafen, gjeld § 7 nr. 8 og 9 tilsvarande.</td></tr>",
        "text": "7.\tFor løyve tildelt av fylkeskommunen med heimel i denne paragrafen, gjeld § 7 nr. 8 og 9 tilsvarande."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">8.\t</td><td class=\" morTableVerticalAlignTop morTableAlignLeft\">Departementet kan i føresegner eller einskildvedtak gjere unntak frå kravet om ruteløyve for lokal eller annan avgrensa transport.</td></tr>",
        "text": "8.\tDepartementet kan i føresegner eller einskildvedtak gjere unntak frå kravet om ruteløyve for lokal eller annan avgrensa transport."
    },
    {
        "tag": "p",
        "class": "avsnitt",
        "html": "§ 9 skal lyde:",
        "text": "§ 9 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 9.</strong> <em class=\" \">Transport med motorvogn til og frå utlandet, og transport mellom stader i Noreg med motorvogn registrert i utlandet.</em>",
        "text": "§ 9. Transport med motorvogn til og frå utlandet, og transport mellom stader i Noreg med motorvogn registrert i utlandet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Den som vil utføre transport av personar eller gods til eller frå utlandet med motorvogn registrert i Noreg, må ha rett til å utføre tilsvarande transport innanlands og dessutan ha særskilt samtykke frå vedkomande stat dersom dette krevst.</td></tr>",
        "text": "1.\tDen som vil utføre transport av personar eller gods til eller frå utlandet med motorvogn registrert i Noreg, må ha rett til å utføre tilsvarande transport innanlands og dessutan ha særskilt samtykke frå vedkomande stat dersom dette krevst."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Den som vil utføre transport av personar eller gods mot vederlag til eller frå Noreg med motorvogn registrert i utlandet, må ha særskilt samtykke frå Noreg når ikkje anna følgjer av internasjonal avtale der Noreg er part.</td></tr>",
        "text": "2.\tDen som vil utføre transport av personar eller gods mot vederlag til eller frå Noreg med motorvogn registrert i utlandet, må ha særskilt samtykke frå Noreg når ikkje anna følgjer av internasjonal avtale der Noreg er part."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Ingen må utføre transport av personar eller gods mot vederlag mellom stader i Noreg med motorvogn registrert i utlandet, dersom ikkje anna følgjer av internasjonal avtale der Noreg er part. I einskildvedtak kan departementet og gje samtykke til slik transport med motorvogn registrert i ein stat Noreg ikkje har tilsvarande avtale med.</td></tr>",
        "text": "3.\tIngen må utføre transport av personar eller gods mot vederlag mellom stader i Noreg med motorvogn registrert i utlandet, dersom ikkje anna følgjer av internasjonal avtale der Noreg er part. I einskildvedtak kan departementet og gje samtykke til slik transport med motorvogn registrert i ein stat Noreg ikkje har tilsvarande avtale med."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Departementet kan i føresegner fastsetje nærare reglar og vilkår for transport mot vederlag med motorvogn til eller frå Noreg, og for transport mot vederlag mellom stader i Noreg med motorvogn registrert i utlandet.</td></tr>",
        "text": "4.\tDepartementet kan i føresegner fastsetje nærare reglar og vilkår for transport mot vederlag med motorvogn til eller frå Noreg, og for transport mot vederlag mellom stader i Noreg med motorvogn registrert i utlandet."
    },
    {
        "tag": "p",
        "class": "avsnitt",
        "html": "§ 13 skal lyde:",
        "text": "§ 13 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 13.</strong> <em class=\" \">Sams føresegner.</em>",
        "text": "§ 13. Sams føresegner."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Departementet gjev nærare føresegner om kvar einskild løyveordning og om verksemda til løyvehavarane.</td></tr>",
        "text": "1.\tDepartementet gjev nærare føresegner om kvar einskild løyveordning og om verksemda til løyvehavarane."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Det kan setjast vilkår for det einskilde løyvet.</td></tr>",
        "text": "2.\tDet kan setjast vilkår for det einskilde løyvet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Føresegner og vilkår skal sikre at løyvehavaren sjølv har dei personlege, faglege og økonomiske føresetnadene som trengst for å drive verksemd på ein påliteleg og god måte. Departementet kan i føresegner eller einskildvedtak gje reglar for løyvepliktige verksemder om transportmateriell, ruteopplegg, stoppestader, traséar, terminalar, trafikkontroll, transportvedtekter og tilleggsavgift ved manglande gyldig billett, billettsystem, takstvederlag, provisjonar og anna vederlag, likeins om rekneskap, rekneskapsettersyn, statistikk og anna som trengst til å gjere transporten trygg og tenleg. Det same gjeld godtgjersle, provisjon og anna vederlag som ekspeditørar krev av trafikantane eller av løyvehavaren. Det kan og verte gjeve slike føresegner som nemnt i dette ledd for selskap som nemnt i § 24 b.</td></tr>",
        "text": "3.\tFøresegner og vilkår skal sikre at løyvehavaren sjølv har dei personlege, faglege og økonomiske føresetnadene som trengst for å drive verksemd på ein påliteleg og god måte. Departementet kan i føresegner eller einskildvedtak gje reglar for løyvepliktige verksemder om transportmateriell, ruteopplegg, stoppestader, traséar, terminalar, trafikkontroll, transportvedtekter og tilleggsavgift ved manglande gyldig billett, billettsystem, takstvederlag, provisjonar og anna vederlag, likeins om rekneskap, rekneskapsettersyn, statistikk og anna som trengst til å gjere transporten trygg og tenleg. Det same gjeld godtgjersle, provisjon og anna vederlag som ekspeditørar krev av trafikantane eller av løyvehavaren. Det kan og verte gjeve slike føresegner som nemnt i dette ledd for selskap som nemnt i § 24 b."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">For transport som er friteken for løyveplikt etter denne lova, kan departementet gje føresegner om statistikk og trafikkontroll, om korleis vognmateriellet skal vere merkt, og om fraktbrev eller andre dokument som trengst for å kontrollere verksemda som vert driven.</td></tr>",
        "text": "4.\tFor transport som er friteken for løyveplikt etter denne lova, kan departementet gje føresegner om statistikk og trafikkontroll, om korleis vognmateriellet skal vere merkt, og om fraktbrev eller andre dokument som trengst for å kontrollere verksemda som vert driven."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Departementet gjev nærare føresegner om bruk av anbod.</td></tr>",
        "text": "5.\tDepartementet gjev nærare føresegner om bruk av anbod."
    },
    {
        "tag": "p",
        "class": "avsnitt",
        "html": "§ 15 skal lyde:",
        "text": "§ 15 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 15.</strong> <em class=\" \">Kor lenge eit løyve gjeld.</em>",
        "text": "§ 15. Kor lenge eit løyve gjeld."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Med unntak av løyve etter § 3 gjeld eit løyve utan avgrensing i tid, jfr. likevel § 7, femte leddet. Når særlege grunnar talar for det, eller departementet fastset det, kan eit løyve gjevast for ei avgrensa tid.</td></tr>",
        "text": "1.\tMed unntak av løyve etter § 3 gjeld eit løyve utan avgrensing i tid, jfr. likevel § 7, femte leddet. Når særlege grunnar talar for det, eller departementet fastset det, kan eit løyve gjevast for ei avgrensa tid."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Løyve etter § 3 vert gjeve for 10 år. Når fylkeskommunen nyttar anbod i rutedrifta, eller særlege grunnar talar for det, kan løyve gjevast for stuttare tid.</td></tr>",
        "text": "2.\tLøyve etter § 3 vert gjeve for 10 år. Når fylkeskommunen nyttar anbod i rutedrifta, eller særlege grunnar talar for det, kan løyve gjevast for stuttare tid."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Departementet kan i løyvetida gjere brigde i føresegnene for løyvepliktig verksemd og for vilkår som er sette for eit løyve. Vil løyvehavaren ikkje halde fram med drifta på dei nye vilkåra, skal han få ei rimeleg tid til å leggje ned verksemda.</td></tr>",
        "text": "3.\tDepartementet kan i løyvetida gjere brigde i føresegnene for løyvepliktig verksemd og for vilkår som er sette for eit løyve. Vil løyvehavaren ikkje halde fram med drifta på dei nye vilkåra, skal han få ei rimeleg tid til å leggje ned verksemda."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Løyver gjevne for avgrensa tid som er gyldige på den tid lova tek til å gjelde, gjeld likevel berre for den fastsette tida.</td></tr>",
        "text": "4.\tLøyver gjevne for avgrensa tid som er gyldige på den tid lova tek til å gjelde, gjeld likevel berre for den fastsette tida."
    },
    {
        "tag": "p",
        "class": "avsnitt",
        "html": "§ 24 a skal lyde:",
        "text": "§ 24 a skal lyde:"
    },
    {
        "tag": "p",
        "class": "marg",
        "html": "<strong class=\" \">§ 24 a.</strong> <em class=\" \">Tilskotansvar for fylkeskommunane m.v.</em>",
        "text": "§ 24 a. Tilskotansvar for fylkeskommunane m.v."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Fylkeskommunane har ansvaret for å yte tilskot til drift av lokale rutesamband og lokal godstransport som fylkeskommunane vil opprette eller halde oppe innafor vedkomande fylke.</td></tr>",
        "text": "1.\tFylkeskommunane har ansvaret for å yte tilskot til drift av lokale rutesamband og lokal godstransport som fylkeskommunane vil opprette eller halde oppe innafor vedkomande fylke."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Staten gir tilskot til fylkeskommunane sine utgifter til tilskot etter første leddet. Tilskotet går inn i rammetilskotet til fylkeskommunane til samferdselsformål.Tilskotet blir fordelt til fylkeskommunane etter reglar gitt av Kongen.</td></tr>",
        "text": "2.\tStaten gir tilskot til fylkeskommunane sine utgifter til tilskot etter første leddet. Tilskotet går inn i rammetilskotet til fylkeskommunane til samferdselsformål.Tilskotet blir fordelt til fylkeskommunane etter reglar gitt av Kongen."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Innan dei fristane departementet fastset, skal fylkeskommunane leggje fram budsjett, rekneskap og elles gje dei opplysningane som trengst for departementet si vurdering av framtidig samla tilskotstrong.</td></tr>",
        "text": "3.\tInnan dei fristane departementet fastset, skal fylkeskommunane leggje fram budsjett, rekneskap og elles gje dei opplysningane som trengst for departementet si vurdering av framtidig samla tilskotstrong."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Vedtak av fylkeskommunane i saker om godkjenning av ruteplan, takstar og tilskot kan ikkje klagast til departementet.</td></tr>",
        "text": "4.\tVedtak av fylkeskommunane i saker om godkjenning av ruteplan, takstar og tilskot kan ikkje klagast til departementet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Fylkeskommunane fastset kontraktsform og retningsliner som skal gjelde for tildeling av tilskot. Tilskot til rutegåande ferjer vert ikkje gjeve på grunnlag av anbod.</td></tr>",
        "text": "5.\tFylkeskommunane fastset kontraktsform og retningsliner som skal gjelde for tildeling av tilskot. Tilskot til rutegåande ferjer vert ikkje gjeve på grunnlag av anbod."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">Det kan avtalast at den som får tilskot skal ha einerett til rutene eller ruteområda i den tida tilskotskontrakta gjeld.</td></tr>",
        "text": "6.\tDet kan avtalast at den som får tilskot skal ha einerett til rutene eller ruteområda i den tida tilskotskontrakta gjeld."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">7.\t</td><td class=\" morTableVerticalAlignTop morTableAlignLeft\">Tilskotskontrakt som er inngått på grunnlag av anbod, skal gjelde for minst 5 år, med unntak av mellombelse ruter. Når særlege grunnar talar for det, kan ei inngått avtale forlengast for stuttare tid.</td></tr>",
        "text": "7.\tTilskotskontrakt som er inngått på grunnlag av anbod, skal gjelde for minst 5 år, med unntak av mellombelse ruter. Når særlege grunnar talar for det, kan ei inngått avtale forlengast for stuttare tid."
    },
    {
        "tag": "p",
        "class": "avsnitt",
        "html": "Ny § 24 b skal lyde:",
        "text": "Ny § 24 b skal lyde:"
    },
    {
        "tag": "p",
        "class": "marg",
        "html": "<strong class=\" \">§ 24 b.</strong> <em class=\" \">Administrasjonsselskap.</em>",
        "text": "§ 24 b. Administrasjonsselskap."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Fylkeskommunen kan gjere vedtak om at tilskotet skal gå til eit selskap som administrerer rutesambanda i fylket.</td></tr>",
        "text": "1.\tFylkeskommunen kan gjere vedtak om at tilskotet skal gå til eit selskap som administrerer rutesambanda i fylket."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">§ 24 a nr. 5, 6 og 7 gjeld tilsvarande når selskapet skal inngå kontrakter med transportørar.</td></tr>",
        "text": "2.\t§ 24 a nr. 5, 6 og 7 gjeld tilsvarande når selskapet skal inngå kontrakter med transportørar."
    },
    {
        "tag": "p",
        "class": "avsnitt",
        "html": "Ny § 24 c skal lyde:",
        "text": "Ny § 24 c skal lyde:"
    },
    {
        "tag": "p",
        "class": "marg",
        "html": "<strong class=\" \">§ 24 c.</strong> <em class=\" \">Riksvegferjer.</em>",
        "text": "§ 24 c. Riksvegferjer."
    },
    {
        "tag": "p",
        "class": "avsnitt",
        "html": "Det kan iverksetjast avgrensa forsøk med bruk av anbod ved tildeling av tilskot til riksvegferjer.",
        "text": "Det kan iverksetjast avgrensa forsøk med bruk av anbod ved tildeling av tilskot til riksvegferjer."
    },
    {
        "tag": "h2",
        "class": "",
        "html": "II. Iverksetjing og innløysing.",
        "text": "II. Iverksetjing og innløysing."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Kongen fastset kva tid lova skal ta til å gjelde.</td></tr>",
        "text": "1.\tKongen fastset kva tid lova skal ta til å gjelde."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Dei ruteløyve som er gjevne etter § 3 når denne lova trer i kraft, held fram å gjelde for den fastsette periode. Løyvemyndigheita kan likevel ta att eit løyve før løyvetida er ute i samband med innføring av anbod for vedkommande rute eller ruteområde.</td></tr>",
        "text": "2.\tDei ruteløyve som er gjevne etter § 3 når denne lova trer i kraft, held fram å gjelde for den fastsette periode. Løyvemyndigheita kan likevel ta att eit løyve før løyvetida er ute i samband med innføring av anbod for vedkommande rute eller ruteområde."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Dersom fylkeskommunen vedtek å setje ut på anbod</td></tr>",
        "text": "3.\tDersom fylkeskommunen vedtek å setje ut på anbod"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a)\t</td><td class=\" morTableVerticalAlignTop morTableAlignLeft\">meir enn 20 pst. av den samla ruteproduksjon til ein ruteløyvehavar i løpet av eitt år, eller</td></tr>",
        "text": "a)\tmeir enn 20 pst. av den samla ruteproduksjon til ein ruteløyvehavar i løpet av eitt år, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b)\t</td><td class=\" morTableVerticalAlignTop morTableAlignLeft\">meir enn 50 pst. av den samla ruteproduksjonen til ein ruteløyvehavar i løpet av 5 år, rekna frå den datoen fylkeskommunen først vedtok å setje ein del av selskapet sin ruteproduksjon ut på anbod, kan ruteløyvehavaren innan ein frist som fylkeskommunen har fastsett krevje at fylkeskommunen skal løysa inn driftsmidla som har vore nytta i rutedrifta.</td></tr>",
        "text": "b)\tmeir enn 50 pst. av den samla ruteproduksjonen til ein ruteløyvehavar i løpet av 5 år, rekna frå den datoen fylkeskommunen først vedtok å setje ein del av selskapet sin ruteproduksjon ut på anbod, kan ruteløyvehavaren innan ein frist som fylkeskommunen har fastsett krevje at fylkeskommunen skal løysa inn driftsmidla som har vore nytta i rutedrifta."
    },
    {
        "tag": "p",
        "class": "morTag_nna avsnitt",
        "html": "Rett til innløysing gjeld berre løyvehavar som har ruteløyve når lova tek til å gjelde.",
        "text": "Rett til innløysing gjeld berre løyvehavar som har ruteløyve når lova tek til å gjelde."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Med ruteproduksjon er meint vognkilometer i rute på det tidspunktet då fylkeskommunen vedtok å setje ruteproduksjonen til vedkommande ruteløyvehavar ut på anbod. For riksvegferjer svarar ruteproduksjon til PBE (personbileiningar) multiplisert med distanse i km.</td></tr>",
        "text": "4.\tMed ruteproduksjon er meint vognkilometer i rute på det tidspunktet då fylkeskommunen vedtok å setje ruteproduksjonen til vedkommande ruteløyvehavar ut på anbod. For riksvegferjer svarar ruteproduksjon til PBE (personbileiningar) multiplisert med distanse i km."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Faste anlegg kan krevjast innløyst dersom meir enn halvparten av kapasiteten ved anlegga har vore nytta i samband med rutedrifta.</td></tr>",
        "text": "5.\tFaste anlegg kan krevjast innløyst dersom meir enn halvparten av kapasiteten ved anlegga har vore nytta i samband med rutedrifta."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">Innløysingssummen skal setjast til marknadsverdi på det tidspunkt selskapet krev innløysing etter nr. 3.</td></tr>",
        "text": "6.\tInnløysingssummen skal setjast til marknadsverdi på det tidspunkt selskapet krev innløysing etter nr. 3."
    },
    {
        "tag": "p",
        "class": "avsnitt",
        "html": "Verdien av dei driftsmidla som kan krevjast innløyst skal svare til snittverdien på dei driftsmidla som har vore nytta i rutedrifta dei 3 siste åra.",
        "text": "Verdien av dei driftsmidla som kan krevjast innløyst skal svare til snittverdien på dei driftsmidla som har vore nytta i rutedrifta dei 3 siste åra."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">7.\t</td><td class=\" morTableVerticalAlignTop morTableAlignLeft\">Kvar av partane kan krevje at innløysingssummen vert fastsett av ei nemnd som departementet skipar.</td></tr>",
        "text": "7.\tKvar av partane kan krevje at innløysingssummen vert fastsett av ei nemnd som departementet skipar."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">8.\t</td><td class=\" morTableVerticalAlignTop morTableAlignLeft\">Ein løyvehavar som krev innløysing kan ikkje vere med i den anbodskonkurransen som har utløyst kravet på innløysing.</td></tr>",
        "text": "8.\tEin løyvehavar som krev innløysing kan ikkje vere med i den anbodskonkurransen som har utløyst kravet på innløysing."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">9.\t</td><td class=\" morTableVerticalAlignTop morTableAlignLeft\">Vedtak om innføring av anbod som vert gjort meir enn 8 år etter at lova tok til å gjelde, gjev ikkje rett til innløysing.</td></tr>",
        "text": "9.\tVedtak om innføring av anbod som vert gjort meir enn 8 år etter at lova tok til å gjelde, gjev ikkje rett til innløysing."
    }
]