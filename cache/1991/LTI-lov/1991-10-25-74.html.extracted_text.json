[
    {
        "tag": "p",
        "class": "marg",
        "html": "<a data-id=\"forarbeid/otprp-73-199091\" class=\" reference\" href=\"/forarbeid/otprp-73-199091\">Ot.prp.nr.73 (1990–1991)</a>, <a data-id=\"forarbeid/inns-o-3-199192\" class=\" reference\" href=\"/forarbeid/inns-o-3-199192\">Innst.O.nr.3 (1991–1992)</a>, Besl.O.nr.2 (1991–1992). Odels- og lagtingsvedtak hhv. 10. og 17. oktober 1991. Fremmet av Finans- og tolldepartementet.",
        "text": "Ot.prp.nr.73 (1990–1991), Innst.O.nr.3 (1991–1992), Besl.O.nr.2 (1991–1992). Odels- og lagtingsvedtak hhv. 10. og 17. oktober 1991. Fremmet av Finans- og tolldepartementet."
    },
    {
        "tag": "p",
        "class": "morTag_amf avsnitt",
        "html": "Endring i følgende lover:",
        "text": "Endring i følgende lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\"><a data-id=\"lov/1961-05-24-1\" class=\" reference\" href=\"/lov/1961-05-24-1\">Lov av 24. mai 1961 nr. 1</a> om sparebanker.</td></tr>",
        "text": "1.\tLov av 24. mai 1961 nr. 1 om sparebanker."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Lov av 24. mai 1961 om forretningsbanker.</td></tr>",
        "text": "2.\tLov av 24. mai 1961 om forretningsbanker."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1988-06-10-40\" class=\" reference\" href=\"/lov/1988-06-10-40\">lov av 10. juni 1988 nr. 40</a> om finansieringsvirksomhet og finansinstitusjoner m.v. gjøres følgende endringer:",
        "text": "I lov av 10. juni 1988 nr. 40 om finansieringsvirksomhet og finansinstitusjoner m.v. gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1988-06-10-40/§2-3\" class=\" reference\" href=\"/lov/1988-06-10-40/%C2%A72-3\">§ 2-3</a> fjerde ledd nytt siste punktum skal lyde:",
        "text": "§ 2-3 fjerde ledd nytt siste punktum skal lyde:"
    },
    {
        "tag": "p",
        "class": "avsnitt",
        "html": "Selskaper hvor aksjer eller parter som representerer mer enn halvdelen av stemmene innehas av staten, kommune eller fylkeskommune skal under alle omstendigheter regnes som like med norske statsborgere.",
        "text": "Selskaper hvor aksjer eller parter som representerer mer enn halvdelen av stemmene innehas av staten, kommune eller fylkeskommune skal under alle omstendigheter regnes som like med norske statsborgere."
    },
    {
        "tag": "p",
        "class": "avsnitt",
        "html": "Ny <a data-id=\"lov/1988-06-10-40/§2-15\" class=\" reference\" href=\"/lov/1988-06-10-40/%C2%A72-15\">§ 2-15</a> <em class=\" \">Sikkerhet ved lån til ledende ansatte, tillitsvalgte m.v.</em> skal lyde:",
        "text": "Ny § 2-15 Sikkerhet ved lån til ledende ansatte, tillitsvalgte m.v. skal lyde:"
    },
    {
        "tag": "p",
        "class": "avsnitt",
        "html": "En finansinstitusjon kan ikke gi lån til eller stille garanti for representantskapets/forstanderskapets formann eller medlem av styret, kontrollkomiteen eller revisjonen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner eller obligasjoner registrert i Verdipapirsentralen, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, skip eller motorvogner og anleggsmaskiner, landbruksløsøre og fiskeriredskap pantsatt etter <a data-id=\"lov/1980-02-08-2/§3-8\" class=\" reference\" href=\"/lov/1980-02-08-2/%C2%A73-8\">panteloven §§ 3-8</a> til <a data-id=\"lov/1980-02-08-2/§3-10\" class=\" reference\" href=\"/lov/1980-02-08-2/%C2%A73-10\">3-10</a>. Den tilbudte sikkerhet må godkjennes som fullt betryggende av kontrollkomiteen. For skip, motorvogner, anleggsmaskiner, landbruksløsøre og fiskeriredskap må den tilbudte sikkerhet være innenfor halv omsetningsverdi. For tjenestemenn i finansinstitusjonen, unntatt administrerende direktør, kan også annen betryggende sikkerhet enn nevnt i første punktum godtas når låntakeren skal bruke lånet til å skaffe seg bolig.",
        "text": "En finansinstitusjon kan ikke gi lån til eller stille garanti for representantskapets/forstanderskapets formann eller medlem av styret, kontrollkomiteen eller revisjonen eller sine tjenestemenn eller selskap som noen av de nevnte personer er ansvarlig medlem eller styremedlem i, uten at lånet eller garantien er sikret ved pant i bankinnskudd, ihendehaverobligasjoner eller obligasjoner registrert i Verdipapirsentralen, livspoliser innenfor gjenkjøpsverdien, fast eiendom og løsøre som kan pantsettes som tilbehør til fast eiendom, skip eller motorvogner og anleggsmaskiner, landbruksløsøre og fiskeriredskap pantsatt etter panteloven §§ 3-8 til 3-10. Den tilbudte sikkerhet må godkjennes som fullt betryggende av kontrollkomiteen. For skip, motorvogner, anleggsmaskiner, landbruksløsøre og fiskeriredskap må den tilbudte sikkerhet være innenfor halv omsetningsverdi. For tjenestemenn i finansinstitusjonen, unntatt administrerende direktør, kan også annen betryggende sikkerhet enn nevnt i første punktum godtas når låntakeren skal bruke lånet til å skaffe seg bolig."
    },
    {
        "tag": "p",
        "class": "avsnitt",
        "html": "Bestemmelsen i foregående ledd gjelder ikke lån til eller garanti for selskap når vedkommende tillits- eller tjenestemann representerer finansinstitusjonens interesser i selskapet, og selskapet enten har direkte tilknytning til finansinstitusjonens drift eller driver en virksomhet som finansinstitusjonen selv kan drive. Bestemmelsen gjelder heller ikke når lånet eller garantien ytes for å sikre innfrielsen av krav som finansinstitusjonen har på selskapet og heller ikke for lån som er gitt i samsvar med låneordninger som finansinstitusjonen tilbyr bestemte kundegrupper på standardiserte vilkår. Styret skal påse at det ved utgangen av hvert kvartal blir utferdiget oppgaver som viser saldo og eventuell sikkerhet for lån og garantier som er gitt i samsvar med dette ledd. Oppgavene forelegges kontrollkomiteen og revisor.",
        "text": "Bestemmelsen i foregående ledd gjelder ikke lån til eller garanti for selskap når vedkommende tillits- eller tjenestemann representerer finansinstitusjonens interesser i selskapet, og selskapet enten har direkte tilknytning til finansinstitusjonens drift eller driver en virksomhet som finansinstitusjonen selv kan drive. Bestemmelsen gjelder heller ikke når lånet eller garantien ytes for å sikre innfrielsen av krav som finansinstitusjonen har på selskapet og heller ikke for lån som er gitt i samsvar med låneordninger som finansinstitusjonen tilbyr bestemte kundegrupper på standardiserte vilkår. Styret skal påse at det ved utgangen av hvert kvartal blir utferdiget oppgaver som viser saldo og eventuell sikkerhet for lån og garantier som er gitt i samsvar med dette ledd. Oppgavene forelegges kontrollkomiteen og revisor."
    },
    {
        "tag": "p",
        "class": "avsnitt",
        "html": "En finansinstitusjon kan ikke gi lån eller garantier mot kausjon eller endossement av de i første ledd nevnte tillits- og tjenestemenn.",
        "text": "En finansinstitusjon kan ikke gi lån eller garantier mot kausjon eller endossement av de i første ledd nevnte tillits- og tjenestemenn."
    },
    {
        "tag": "p",
        "class": "avsnitt",
        "html": "Bestemmelsene i denne paragraf gjelder ikke for rene vareveksler eller for lån ytet før vedkommende ble valgt eller ansatt i stilling som nevnt. De gjelder heller ikke for valgt medlem av lokalt styre for avdeling eller filial og kontrollkomité når lån, garanti, endossement eller annen kausjon behandles som engasjement ved hovedsetet.",
        "text": "Bestemmelsene i denne paragraf gjelder ikke for rene vareveksler eller for lån ytet før vedkommende ble valgt eller ansatt i stilling som nevnt. De gjelder heller ikke for valgt medlem av lokalt styre for avdeling eller filial og kontrollkomité når lån, garanti, endossement eller annen kausjon behandles som engasjement ved hovedsetet."
    },
    {
        "tag": "p",
        "class": "avsnitt",
        "html": "Kredittilsynet kan, når særlige grunner foreligger, gjøre unntak fra bestemmelsen i første ledd for så vidt gjelder en finansinstitusjons lån eller garanti for selskap som representantskapets/forstanderskapets formann eller medlem av styret er styremedlem i. Det kan stilles vilkår for unntaket, bl.a. når det gjelder finansinstitusjonens behandling av slike låne- og garantisaker.",
        "text": "Kredittilsynet kan, når særlige grunner foreligger, gjøre unntak fra bestemmelsen i første ledd for så vidt gjelder en finansinstitusjons lån eller garanti for selskap som representantskapets/forstanderskapets formann eller medlem av styret er styremedlem i. Det kan stilles vilkår for unntaket, bl.a. når det gjelder finansinstitusjonens behandling av slike låne- og garantisaker."
    },
    {
        "tag": "p",
        "class": "avsnitt",
        "html": "Aksjelovens § 12-10 gjelder ikke for finansinstitusjoner.",
        "text": "Aksjelovens § 12-10 gjelder ikke for finansinstitusjoner."
    },
    {
        "tag": "p",
        "class": "avsnitt",
        "html": "Nåværende <a data-id=\"lov/1988-06-10-40/§2-15\" class=\" reference\" href=\"/lov/1988-06-10-40/%C2%A72-15\">§ 2-15</a> blir <a data-id=\"lov/1988-06-10-40/§2-16\" class=\" reference\" href=\"/lov/1988-06-10-40/%C2%A72-16\">§ 2-16</a> osv.",
        "text": "Nåværende § 2-15 blir § 2-16 osv."
    },
    {
        "tag": "p",
        "class": "avsnitt",
        "html": "<a data-id=\"lov/1988-06-10-40/§5-1\" class=\" reference\" href=\"/lov/1988-06-10-40/%C2%A75-1\">§ 5-1</a> <em class=\" \">Straff</em> første ledd skal lyde:",
        "text": "§ 5-1 Straff første ledd skal lyde:"
    },
    {
        "tag": "p",
        "class": "avsnitt",
        "html": "Den som forsettlig eller uaktsomt overtrer denne lov eller bestemmelse eller pålegg gitt med hjemmel i loven eller medvirker til dette, straffes med bøter, eller under særlig skjerpende omstendigheter med fengsel i inntil 1 år, dersom forholdet ikke går inn under noen strengere straffebestemmelse.",
        "text": "Den som forsettlig eller uaktsomt overtrer denne lov eller bestemmelse eller pålegg gitt med hjemmel i loven eller medvirker til dette, straffes med bøter, eller under særlig skjerpende omstendigheter med fengsel i inntil 1 år, dersom forholdet ikke går inn under noen strengere straffebestemmelse."
    },
    {
        "tag": "p",
        "class": "avsnitt",
        "html": "<a data-id=\"lov/1988-06-10-40/§5-1\" class=\" reference\" href=\"/lov/1988-06-10-40/%C2%A75-1\">§ 5-1</a> tredje ledd oppheves.",
        "text": "§ 5-1 tredje ledd oppheves."
    },
    {
        "tag": "p",
        "class": "avsnitt",
        "html": "Ny <a data-id=\"lov/1988-06-10-40/§5-2\" class=\" reference\" href=\"/lov/1988-06-10-40/%C2%A75-2\">§ 5-2</a> <em class=\" \">Pålegg og tvangstiltak</em> skal lyde:",
        "text": "Ny § 5-2 Pålegg og tvangstiltak skal lyde:"
    },
    {
        "tag": "p",
        "class": "avsnitt",
        "html": "Departementet kan gi pålegg om at forhold i strid med denne lov eller bestemmelse gitt med hjemmel i loven skal opphøre. Departementet kan sette en frist for at forholdene bringes i samsvar med pålegget. Hvis slikt pålegg ikke etterkommes, kan departementet treffe vedtak om iverksettelse av en eller flere av de sanksjoner som nevnt i annet ledd.",
        "text": "Departementet kan gi pålegg om at forhold i strid med denne lov eller bestemmelse gitt med hjemmel i loven skal opphøre. Departementet kan sette en frist for at forholdene bringes i samsvar med pålegget. Hvis slikt pålegg ikke etterkommes, kan departementet treffe vedtak om iverksettelse av en eller flere av de sanksjoner som nevnt i annet ledd."
    },
    {
        "tag": "p",
        "class": "avsnitt",
        "html": "Departementet kan ilegge den som ikke etterkommer pålegg etter første ledd tvangsmulkt til staten. Tvangsmulkten kan ilegges i form av engangsmulkt eller løpende mulkt. Slik tvangsmulkt kan inndrives ved utpantning. Departementet kan gi nærmere regler om fastsettelse av tvangsmulkt, herunder mulktens størrelse. Aksjer som noen besitter i strid med eierbegrensningsreglene i <a data-id=\"lov/1988-06-10-40/§2-2\" class=\" reference\" href=\"/lov/1988-06-10-40/%C2%A72-2\">§ 2-2</a> og <a data-id=\"lov/1988-06-10-40/§2-3\" class=\" reference\" href=\"/lov/1988-06-10-40/%C2%A72-3\">§ 2-3</a>, jf. <a data-id=\"lov/1988-06-10-40/§2-6\" class=\" reference\" href=\"/lov/1988-06-10-40/%C2%A72-6\">§ 2-6</a> kan departementet etter kunngjøring med fire ukers frist i Norsk Lysingsblad la selge ved offentlig auksjon.",
        "text": "Departementet kan ilegge den som ikke etterkommer pålegg etter første ledd tvangsmulkt til staten. Tvangsmulkten kan ilegges i form av engangsmulkt eller løpende mulkt. Slik tvangsmulkt kan inndrives ved utpantning. Departementet kan gi nærmere regler om fastsettelse av tvangsmulkt, herunder mulktens størrelse. Aksjer som noen besitter i strid med eierbegrensningsreglene i § 2-2 og § 2-3, jf. § 2-6 kan departementet etter kunngjøring med fire ukers frist i Norsk Lysingsblad la selge ved offentlig auksjon."
    },
    {
        "tag": "p",
        "class": "avsnitt",
        "html": "Ny <a data-id=\"lov/1988-06-10-40/§5-3\" class=\" reference\" href=\"/lov/1988-06-10-40/%C2%A75-3\">§ 5-3</a> <em class=\" \">Opplysningsplikt</em> skal lyde:",
        "text": "Ny § 5-3 Opplysningsplikt skal lyde:"
    },
    {
        "tag": "p",
        "class": "avsnitt",
        "html": "Enhver aksjonær i finansinstitusjon eller morselskap i finanskonsern plikter på Kredittilsynets forespørsel å gi opplysninger som er nødvendig for gjennomføring av tilsynet med og overholdelsen av denne lov.",
        "text": "Enhver aksjonær i finansinstitusjon eller morselskap i finanskonsern plikter på Kredittilsynets forespørsel å gi opplysninger som er nødvendig for gjennomføring av tilsynet med og overholdelsen av denne lov."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "I <a data-id=\"lov/1956-12-07-1\" class=\" reference\" href=\"/lov/1956-12-07-1\">lov av 7. desember 1956 nr. 1</a> om tilsynet for kredittinstitusjoner, forsikringsselskaper og verdipapirhandel m.v. gjøres følgende endringer:",
        "text": "I lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1956-12-07-1/§2\" class=\" reference\" href=\"/lov/1956-12-07-1/%C2%A72\">§ 2</a> fjerde, nytt femte og sjette ledd skal lyde:",
        "text": "§ 2 fjerde, nytt femte og sjette ledd skal lyde:"
    },
    {
        "tag": "p",
        "class": "avsnitt",
        "html": "Kredittilsynet kan engasjere statsautoriserte og registrerte revisorer og personer med annen sakkyndighet til å utføre oppdrag innenfor tilsynets arbeidsområde.",
        "text": "Kredittilsynet kan engasjere statsautoriserte og registrerte revisorer og personer med annen sakkyndighet til å utføre oppdrag innenfor tilsynets arbeidsområde."
    },
    {
        "tag": "p",
        "class": "avsnitt",
        "html": "Tilsynet kan oppnevne utvalg til å foreta selvstendige granskninger innenfor tilsynets arbeidsområde. Institusjoner og tillits- og tjenestemenn i finansinstitusjoner under tilsyn har samme opplysningsplikt overfor et slikt utvalg som de har overfor tilsynet, jf. <a data-id=\"lov/1956-12-07-1/§3\" class=\" reference\" href=\"/lov/1956-12-07-1/%C2%A73\">§ 3</a> annet og tredje ledd. Som ledd i granskningen kan utvalget kreve bevisopptak ved domstolene etter <a data-id=\"lov/1915-08-13-5/§44\" class=\" reference\" href=\"/lov/1915-08-13-5/%C2%A744\">domstolloven § 44</a>. Utvalgets medlemmer har taushetsplikt som angitt i <a data-id=\"lov/1915-08-13-5/§7\" class=\" reference\" href=\"/lov/1915-08-13-5/%C2%A77\">§ 7</a> femte ledd og må hvis ikke annet er fastsatt eller forutsatt ved oppnevningen, følge de regler som gjelder for styremedlemmer i tilsynet.",
        "text": "Tilsynet kan oppnevne utvalg til å foreta selvstendige granskninger innenfor tilsynets arbeidsområde. Institusjoner og tillits- og tjenestemenn i finansinstitusjoner under tilsyn har samme opplysningsplikt overfor et slikt utvalg som de har overfor tilsynet, jf. § 3 annet og tredje ledd. Som ledd i granskningen kan utvalget kreve bevisopptak ved domstolene etter domstolloven § 44. Utvalgets medlemmer har taushetsplikt som angitt i § 7 femte ledd og må hvis ikke annet er fastsatt eller forutsatt ved oppnevningen, følge de regler som gjelder for styremedlemmer i tilsynet."
    },
    {
        "tag": "p",
        "class": "avsnitt",
        "html": "Departementet kan bestemme at utgiftene ved oppdrag som nevnt i de to foregående ledd, helt eller delvis skal refunderes av de institusjoner hvor oppdragene har vært utført.",
        "text": "Departementet kan bestemme at utgiftene ved oppdrag som nevnt i de to foregående ledd, helt eller delvis skal refunderes av de institusjoner hvor oppdragene har vært utført."
    },
    {
        "tag": "p",
        "class": "avsnitt",
        "html": "<a data-id=\"lov/1956-12-07-1/§9\" class=\" reference\" href=\"/lov/1956-12-07-1/%C2%A79\">§ 9</a> første ledd nest siste punktum skal lyde:",
        "text": "§ 9 første ledd nest siste punktum skal lyde:"
    },
    {
        "tag": "p",
        "class": "avsnitt",
        "html": "Når tilsynet følger av <a data-id=\"lov/1956-12-07-1/§1\" class=\" reference\" href=\"/lov/1956-12-07-1/%C2%A71\">§ 1</a> annet ledd eller annen særskilt lovhjemmel, jf. <a data-id=\"lov/1956-12-07-1/§1\" class=\" reference\" href=\"/lov/1956-12-07-1/%C2%A71\">§ 1</a> første ledd nr. 13, skjer fordelingen innen den enkelte gruppe etter regler som fastsettes av departementet.",
        "text": "Når tilsynet følger av § 1 annet ledd eller annen særskilt lovhjemmel, jf. § 1 første ledd nr. 13, skjer fordelingen innen den enkelte gruppe etter regler som fastsettes av departementet."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-1\" class=\" reference\" href=\"/lov/1961-05-24-1\">Lov av 24. mai 1961 nr. 1</a> om sparebanker <a data-id=\"lov/1961-05-24-1/§26\" class=\" reference\" href=\"/lov/1961-05-24-1/%C2%A726\">§ 26</a> oppheves.",
        "text": "Lov av 24. mai 1961 nr. 1 om sparebanker § 26 oppheves."
    },
    {
        "tag": "p",
        "class": "avsnitt",
        "html": "<a data-id=\"lov/1961-05-24-2\" class=\" reference\" href=\"/lov/1961-05-24-2\">Lov av 24. mai 1961 nr. 2</a> om forretningsbanker <a data-id=\"lov/1961-05-24-2/§25\" class=\" reference\" href=\"/lov/1961-05-24-2/%C2%A725\">§ 25</a> oppheves.",
        "text": "Lov av 24. mai 1961 nr. 2 om forretningsbanker § 25 oppheves."
    },
    {
        "tag": "h2",
        "class": "",
        "html": "IV.",
        "text": "IV."
    },
    {
        "tag": "p",
        "class": "avsnitt",
        "html": "Loven trer i kraft straks.",
        "text": "Loven trer i kraft straks."
    }
]