[
    {
        "tag": "p",
        "class": "marg",
        "html": "<a data-id=\"forarbeid/otprp-56-199091\" class=\" reference\" href=\"/forarbeid/otprp-56-199091\">Ot.prp.nr.56 (1990–1991)</a>, Innst.O.nr.78 (1990–1991), Besl.O.nr.80 (1990–1991). Odels- og Lagtingsvedtak hhv. 11. og 17. juni 1991. Fremmet av Finans- og tolldepartementet.",
        "text": "Ot.prp.nr.56 (1990–1991), Innst.O.nr.78 (1990–1991), Besl.O.nr.80 (1990–1991). Odels- og Lagtingsvedtak hhv. 11. og 17. juni 1991. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1976-06-04-59\" class=\" reference\" href=\"/lov/1976-06-04-59\">lov av 4. juni 1976 nr. 59</a> om aksjeselskaper gjøres følgende endringer:",
        "text": "I lov av 4. juni 1976 nr. 59 om aksjeselskaper gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1976-06-04-59/§11-14\" class=\" reference\" href=\"/lov/1976-06-04-59/%C2%A711-14\">§ 11-14</a> nytt annet og nytt tredje ledd skal lyde:",
        "text": "§ 11-14 nytt annet og nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Dersom årsoppgjør og revisjonsberetning ikke er sendt inn til Regnskapsregisteret innen 1. august i året etter regnskapsåret, skal styreformannen i selskapet betale forsinkelsesgebyr etter nærmere regler som Kongen fastsetter. Forsinkelsesgebyret skal bygge på det til enhver tid fastsatte rettsgebyret og øke med forsinkelsen. Gebyret løper fra utløpet av innsendingsfristen og inntil et eksemplar av årsoppgjøret og revisjonsberetningen blir sendt inn, eller inntil Regnskapsregisteret sender varsel til skifteretten etter reglene i tredje ledd. Dersom styreformannen ikke betaler påløpt forsinkelsesgebyr innen 3 uker etter påkrav fra Regnskapsregisteret, svarer de øvrige styremedlemmer solidarisk for gebyret. Betaler ikke styrets medlemmer innen frist som er nevnt i foregående punktum, svarer også selskapet for gebyret. Etter søknad kan Regnskapsregisteret helt eller delvis ettergi forsinkelsesgebyret, dersom det blir gjort sannsynlig at styreformannen, styret eller styrets medlemmer og selskapet har vært forhindret fra å overholde innsendingsplikten i tide, og hindringen ikke er fremkalt forsettlig eller uaktsomt av de ansvarlige. Krav på forsinkelsesgebyr kan inndrives etter reglene i <a data-id=\"lov/1952-11-21-2/§32\" class=\" reference\" href=\"/lov/1952-11-21-2/%C2%A732\">skattebetalingsloven av 21. november 1952 nr. 2 § 32</a> nr. 1. Det regnes ikke som et enkeltvedtak i forhold til reglene i forvaltningsloven at det blir ilagt gebyr etter denne bestemmelse.",
        "text": "Dersom årsoppgjør og revisjonsberetning ikke er sendt inn til Regnskapsregisteret innen 1. august i året etter regnskapsåret, skal styreformannen i selskapet betale forsinkelsesgebyr etter nærmere regler som Kongen fastsetter. Forsinkelsesgebyret skal bygge på det til enhver tid fastsatte rettsgebyret og øke med forsinkelsen. Gebyret løper fra utløpet av innsendingsfristen og inntil et eksemplar av årsoppgjøret og revisjonsberetningen blir sendt inn, eller inntil Regnskapsregisteret sender varsel til skifteretten etter reglene i tredje ledd. Dersom styreformannen ikke betaler påløpt forsinkelsesgebyr innen 3 uker etter påkrav fra Regnskapsregisteret, svarer de øvrige styremedlemmer solidarisk for gebyret. Betaler ikke styrets medlemmer innen frist som er nevnt i foregående punktum, svarer også selskapet for gebyret. Etter søknad kan Regnskapsregisteret helt eller delvis ettergi forsinkelsesgebyret, dersom det blir gjort sannsynlig at styreformannen, styret eller styrets medlemmer og selskapet har vært forhindret fra å overholde innsendingsplikten i tide, og hindringen ikke er fremkalt forsettlig eller uaktsomt av de ansvarlige. Krav på forsinkelsesgebyr kan inndrives etter reglene i skattebetalingsloven av 21. november 1952 nr. 2 § 32 nr. 1. Det regnes ikke som et enkeltvedtak i forhold til reglene i forvaltningsloven at det blir ilagt gebyr etter denne bestemmelse."
    },
    {
        "tag": "p",
        "class": "avsnitt",
        "html": "Dersom et eksemplar av årsoppgjøret og revisjonsberetningen ikke er innsendt senest 6 måneder etter fristen fastsatt i annet ledd, skal det kunngjøres i Norsk lysingsblad og i en avis som er alminnelig lest på stedet, at selskapet kan bli tvangsavviklet etter konkurslovens regler dersom årsoppgjør og revisjonsberetning ikke er sendt inn til Regnskapsregisteret innen fristen som var fastsatt i kunngjøringen. Er et eksemplar av årsoppgjøret og revisjonsberetningen ikke kommet inn innen utløpet av fristen, eller Regnskapsregisteret ikke kan godkjenne det innsendte materiale som årsoppgjør og revisjonsberetning, skal Regnskapsregisteret varsle skifteretten om dette.",
        "text": "Dersom et eksemplar av årsoppgjøret og revisjonsberetningen ikke er innsendt senest 6 måneder etter fristen fastsatt i annet ledd, skal det kunngjøres i Norsk lysingsblad og i en avis som er alminnelig lest på stedet, at selskapet kan bli tvangsavviklet etter konkurslovens regler dersom årsoppgjør og revisjonsberetning ikke er sendt inn til Regnskapsregisteret innen fristen som var fastsatt i kunngjøringen. Er et eksemplar av årsoppgjøret og revisjonsberetningen ikke kommet inn innen utløpet av fristen, eller Regnskapsregisteret ikke kan godkjenne det innsendte materiale som årsoppgjør og revisjonsberetning, skal Regnskapsregisteret varsle skifteretten om dette."
    },
    {
        "tag": "p",
        "class": "avsnitt",
        "html": "Nåværende annet, tredje, fjerde og femte ledd blir nye fjerde, femte, sjette og syvende ledd.",
        "text": "Nåværende annet, tredje, fjerde og femte ledd blir nye fjerde, femte, sjette og syvende ledd."
    },
    {
        "tag": "p",
        "class": "avsnitt",
        "html": "<a data-id=\"lov/1976-06-04-59/§13-2\" class=\" reference\" href=\"/lov/1976-06-04-59/%C2%A713-2\">§ 13-2</a> første ledd nr. 3 skal lyde:",
        "text": "§ 13-2 første ledd nr. 3 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">3.</span> Når årsoppgjør og revisjonsberetning som etter <a data-id=\"lov/1976-06-04-59/§11-14\" class=\" reference\" href=\"/lov/1976-06-04-59/%C2%A711-14\">§ 11-14</a> pliktes innsendt til Regnskapsregisteret ikke er kommet inn til Regnskapsregisteret innen den frist som er fastsatt i medhold av <a data-id=\"lov/1976-06-04-59/§11-14\" class=\" reference\" href=\"/lov/1976-06-04-59/%C2%A711-14\">§ 11-14</a> tredje ledd, eller når Regnskapsregisteret ved fristens utløp ikke kan godkjenne innsendt materiale som årsoppgjør og revisjonsberetning.</td></tr>",
        "text": "3. Når årsoppgjør og revisjonsberetning som etter § 11-14 pliktes innsendt til Regnskapsregisteret ikke er kommet inn til Regnskapsregisteret innen den frist som er fastsatt i medhold av § 11-14 tredje ledd, eller når Regnskapsregisteret ved fristens utløp ikke kan godkjenne innsendt materiale som årsoppgjør og revisjonsberetning."
    },
    {
        "tag": "p",
        "class": "avsnitt",
        "html": "<a data-id=\"lov/1976-06-04-59/§13-2\" class=\" reference\" href=\"/lov/1976-06-04-59/%C2%A713-2\">§ 13-2</a> annet ledd tredje punktum oppheves.",
        "text": "§ 13-2 annet ledd tredje punktum oppheves."
    },
    {
        "tag": "p",
        "class": "avsnitt",
        "html": "<a data-id=\"lov/1976-06-04-59/§13-2\" class=\" reference\" href=\"/lov/1976-06-04-59/%C2%A713-2\">§ 13-2</a> nytt tredje ledd skal lyde:",
        "text": "§ 13-2 nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Er selskapet besluttet oppløst etter bestemmelsen i første ledd nr. 3, skal avviklingen skje etter reglene i konkursloven og dekningsloven. Skifterettens kjennelse om tvangsoppløsning trer i stedet for kjennelse om konkurs etter <a data-id=\"lov/1984-06-08-58/kapviii\" class=\" reference\" href=\"/lov/1984-06-08-58/kapviii\">konkurslovens kap. VIII</a>. Boet kan ikke tilbakeleveres skyldneren etter <a data-id=\"lov/1984-06-08-58/§136\" class=\" reference\" href=\"/lov/1984-06-08-58/%C2%A7136\">konkurslovens § 136</a>, med mindre årsoppgjør og revisjonsberetning er sendt inn til og godkjent av Regnskapsregisteret.",
        "text": "Er selskapet besluttet oppløst etter bestemmelsen i første ledd nr. 3, skal avviklingen skje etter reglene i konkursloven og dekningsloven. Skifterettens kjennelse om tvangsoppløsning trer i stedet for kjennelse om konkurs etter konkurslovens kap. VIII. Boet kan ikke tilbakeleveres skyldneren etter konkurslovens § 136, med mindre årsoppgjør og revisjonsberetning er sendt inn til og godkjent av Regnskapsregisteret."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Denne lov trer i kraft fra den tid Kongen bestemmer.",
        "text": "Denne lov trer i kraft fra den tid Kongen bestemmer."
    }
]