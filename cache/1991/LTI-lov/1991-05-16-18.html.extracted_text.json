[
    {
        "tag": "p",
        "class": "marg",
        "html": "<a data-id=\"forarbeid/otprp-73-198990\" class=\" reference\" href=\"/forarbeid/otprp-73-198990\">Ot.prp.nr.73 (1989–1990)</a>, Innst.O.nr.35 (1990–1991), Besl.O.nr.44 (1990–1991). Odels- og Lagtingsvedtak hhv. 23. og 30. april 1991. Fremmet av Finans- og tolldepartementet.",
        "text": "Ot.prp.nr.73 (1989–1990), Innst.O.nr.35 (1990–1991), Besl.O.nr.44 (1990–1991). Odels- og Lagtingsvedtak hhv. 23. og 30. april 1991. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1970-01-16-1\" class=\" reference\" href=\"/lov/1970-01-16-1\">lov av 16. januar 1970 nr. 1</a> om folkeregistrering gjøres følgende endringer:",
        "text": "I lov av 16. januar 1970 nr. 1 om folkeregistrering gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§1\" class=\" reference\" href=\"/lov/1970-01-16-1/%C2%A71\">§ 1</a> annet ledd skal lyde:",
        "text": "§ 1 annet ledd skal lyde:"
    },
    {
        "tag": "p",
        "class": "avsnitt",
        "html": "Etter regler som fastsettes av Kongen, skal det dessuten føres et sentralt register over de personer som er eller har vært bosatt i Norge og andre som det er fastsatt fødselsnummer for.",
        "text": "Etter regler som fastsettes av Kongen, skal det dessuten føres et sentralt register over de personer som er eller har vært bosatt i Norge og andre som det er fastsatt fødselsnummer for."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§4\" class=\" reference\" href=\"/lov/1970-01-16-1/%C2%A74\">§ 4</a> skal lyde:",
        "text": "§ 4 skal lyde:"
    },
    {
        "tag": "p",
        "class": "avsnitt",
        "html": "For enhver som er bosatt i Norge, fastsettes et fødselsnummer. Slikt nummer kan også fastsettes for andre personer når det foreligger et begrunnet behov for det. Nærmere bestemmelser herom gis av Kongen.",
        "text": "For enhver som er bosatt i Norge, fastsettes et fødselsnummer. Slikt nummer kan også fastsettes for andre personer når det foreligger et begrunnet behov for det. Nærmere bestemmelser herom gis av Kongen."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§6\" class=\" reference\" href=\"/lov/1970-01-16-1/%C2%A76\">§ 6</a> første ledd skal lyde:",
        "text": "§ 6 første ledd skal lyde:"
    },
    {
        "tag": "p",
        "class": "avsnitt",
        "html": "Ved undersøkelser som nevnt i <a data-id=\"lov/1970-01-16-1/§5\" class=\" reference\" href=\"/lov/1970-01-16-1/%C2%A75\">§ 5</a>, plikter enhver som er bosatt eller er midlertidig tilstede i folkeregisterdistriktet, å gi folkeregisteret følgende opplysninger om seg selv og sin husstand: Fullt navn, fødselsdato, fødested, kjønn og ekteskapelige status, foreldreansvar for barn, utdanning, yrke, arbeidsgiver, bosted i folkeregisterdistriktet (for midlertidig tilstedeværende også i hvilket folkeregisterdistrikt de er bosatt), trossamfunn, statsborgerforhold og for personer som er tilflyttet folkeregisterdistriktet i løpet av de siste fem år, også når og hvorfra de er flyttet inn. Folkeregisterets opplysninger om tilhørighet i Den norske kirke kan tas inn i det sentrale register som er nevnt i <a data-id=\"lov/1970-01-16-1/§1\" class=\" reference\" href=\"/lov/1970-01-16-1/%C2%A71\">§ 1</a> annet ledd.",
        "text": "Ved undersøkelser som nevnt i § 5, plikter enhver som er bosatt eller er midlertidig tilstede i folkeregisterdistriktet, å gi folkeregisteret følgende opplysninger om seg selv og sin husstand: Fullt navn, fødselsdato, fødested, kjønn og ekteskapelige status, foreldreansvar for barn, utdanning, yrke, arbeidsgiver, bosted i folkeregisterdistriktet (for midlertidig tilstedeværende også i hvilket folkeregisterdistrikt de er bosatt), trossamfunn, statsborgerforhold og for personer som er tilflyttet folkeregisterdistriktet i løpet av de siste fem år, også når og hvorfra de er flyttet inn. Folkeregisterets opplysninger om tilhørighet i Den norske kirke kan tas inn i det sentrale register som er nevnt i § 1 annet ledd."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§8\" class=\" reference\" href=\"/lov/1970-01-16-1/%C2%A78\">§ 8</a> annet ledd nytt siste punktum skal lyde:",
        "text": "§ 8 annet ledd nytt siste punktum skal lyde:"
    },
    {
        "tag": "p",
        "class": "avsnitt",
        "html": "Kongen kan bestemme at det helt eller delvis kan gjøres unntak fra denne meldeplikten for utlendinger (enhver som ikke er norsk statsborger) som ved innreisen også har meldeplikt til annen offentlig myndighet.",
        "text": "Kongen kan bestemme at det helt eller delvis kan gjøres unntak fra denne meldeplikten for utlendinger (enhver som ikke er norsk statsborger) som ved innreisen også har meldeplikt til annen offentlig myndighet."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§12\" class=\" reference\" href=\"/lov/1970-01-16-1/%C2%A712\">§ 12</a> skal lyde:",
        "text": "§ 12 skal lyde:"
    },
    {
        "tag": "p",
        "class": "avsnitt",
        "html": "Etter pålegg fra folkeregisteret eller Sentralkontoret plikter offentlige myndigheter uten hinder av lovbestemt taushetsplikt å gi de meldinger og opplysninger som er nødvendige for folkeregistreringen.",
        "text": "Etter pålegg fra folkeregisteret eller Sentralkontoret plikter offentlige myndigheter uten hinder av lovbestemt taushetsplikt å gi de meldinger og opplysninger som er nødvendige for folkeregistreringen."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§13\" class=\" reference\" href=\"/lov/1970-01-16-1/%C2%A713\">§ 13</a> skal lyde:",
        "text": "§ 13 skal lyde:"
    },
    {
        "tag": "p",
        "class": "avsnitt",
        "html": "Enhver som i stillings medfør eller som i medhold av denne loven eller bestemmelser gitt i medhold av loven, har høve til å gjøre seg kjent med opplysninger i folkeregistrene om noen private forhold, er pliktige til å bevare taushet om det han får kjennskap til. Som private forhold regnes ikke en persons fulle navn, fødested, fødselsdato og personnummer, adresse og eventuell dødsdato med mindre slike opplysninger kan røpe et klientforhold eller andre forhold som må anses som personlig. Etter begjæring fra private personer og institusjoner kan Sentralkontoret bestemme at opplysning om ekteskapelig status, ektefelle, barn og foreldre i særlige tilfelle kan unntas fra taushetsplikt. Et avslag kan påklages til departementet av den som har satt fram begjæringen.",
        "text": "Enhver som i stillings medfør eller som i medhold av denne loven eller bestemmelser gitt i medhold av loven, har høve til å gjøre seg kjent med opplysninger i folkeregistrene om noen private forhold, er pliktige til å bevare taushet om det han får kjennskap til. Som private forhold regnes ikke en persons fulle navn, fødested, fødselsdato og personnummer, adresse og eventuell dødsdato med mindre slike opplysninger kan røpe et klientforhold eller andre forhold som må anses som personlig. Etter begjæring fra private personer og institusjoner kan Sentralkontoret bestemme at opplysning om ekteskapelig status, ektefelle, barn og foreldre i særlige tilfelle kan unntas fra taushetsplikt. Et avslag kan påklages til departementet av den som har satt fram begjæringen."
    },
    {
        "tag": "p",
        "class": "avsnitt",
        "html": "Tjenestemenn som i stillings medfør har adgang til folkeregistrene, skal ved tiltredelsen underskrive erklæring om taushetsplikt. <a data-id=\"lov/1967-02-10/§13\" class=\" reference\" href=\"/lov/1967-02-10/%C2%A713\">Forvaltningsloven §§ 13</a> til <a data-id=\"lov/1967-02-10/§13e\" class=\" reference\" href=\"/lov/1967-02-10/%C2%A713e\">13 e</a> gjelder ikke.",
        "text": "Tjenestemenn som i stillings medfør har adgang til folkeregistrene, skal ved tiltredelsen underskrive erklæring om taushetsplikt. Forvaltningsloven §§ 13 til 13 e gjelder ikke."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§14\" class=\" reference\" href=\"/lov/1970-01-16-1/%C2%A714\">§ 14</a> skal lyde:",
        "text": "§ 14 skal lyde:"
    },
    {
        "tag": "p",
        "class": "avsnitt",
        "html": "Uten hinder av taushetsplikten etter <a data-id=\"lov/1970-01-16-1/§13\" class=\" reference\" href=\"/lov/1970-01-16-1/%C2%A713\">§ 13</a> kan det i medhold av lov eller regler fastsatt av Kongen gis opplysninger fra folkeregisteret eller Sentralkontoret til offentlige myndigheter til bruk i deres virksomhet. For statistiske formål skal Statistisk sentralbyrå ha adgang til de registrerte opplysningene.",
        "text": "Uten hinder av taushetsplikten etter § 13 kan det i medhold av lov eller regler fastsatt av Kongen gis opplysninger fra folkeregisteret eller Sentralkontoret til offentlige myndigheter til bruk i deres virksomhet. For statistiske formål skal Statistisk sentralbyrå ha adgang til de registrerte opplysningene."
    },
    {
        "tag": "p",
        "class": "avsnitt",
        "html": "Når det finnes rimelig, og det ikke medfører skade for vedkommendes interesser, kan Sentralkontoret bestemme at opplysninger uten hinder av taushetsplikten i <a data-id=\"lov/1970-01-16-1/§13\" class=\" reference\" href=\"/lov/1970-01-16-1/%C2%A713\">§ 13</a> skal gis til forskning. Til vedtak som nevnt i foregående punkt kan det knyttes vilkår. <a data-id=\"lov/1967-02-10/§13d\" class=\" reference\" href=\"/lov/1967-02-10/%C2%A713d\">Forvaltningsloven § 13 d</a> annet ledd og <a data-id=\"lov/1967-02-10/§13e\" class=\" reference\" href=\"/lov/1967-02-10/%C2%A713e\">§ 13 e</a> gjelder tilsvarende.",
        "text": "Når det finnes rimelig, og det ikke medfører skade for vedkommendes interesser, kan Sentralkontoret bestemme at opplysninger uten hinder av taushetsplikten i § 13 skal gis til forskning. Til vedtak som nevnt i foregående punkt kan det knyttes vilkår. Forvaltningsloven § 13 d annet ledd og § 13 e gjelder tilsvarende."
    },
    {
        "tag": "p",
        "class": "avsnitt",
        "html": "Det kan etter regler som fastsettes av Kongen kreves godtgjørelse for opplysninger som folkeregisteret gir.",
        "text": "Det kan etter regler som fastsettes av Kongen kreves godtgjørelse for opplysninger som folkeregisteret gir."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§14a\" class=\" reference\" href=\"/lov/1970-01-16-1/%C2%A714a\">§ 14 a</a> (ny) skal lyde:",
        "text": "§ 14 a (ny) skal lyde:"
    },
    {
        "tag": "p",
        "class": "avsnitt",
        "html": "En kommune kan innen rammen av de regler som fastsettes av Kongen, kreve at folkeregisteret foretar undersøkelser i statistisk øyemed. Kommunene kan pålegges å dekke utgiftene ved særlige tiltak.",
        "text": "En kommune kan innen rammen av de regler som fastsettes av Kongen, kreve at folkeregisteret foretar undersøkelser i statistisk øyemed. Kommunene kan pålegges å dekke utgiftene ved særlige tiltak."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringene trer i kraft straks.",
        "text": "Endringene trer i kraft straks."
    }
]