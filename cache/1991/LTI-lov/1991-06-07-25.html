
<!DOCTYPE html
>
<html lang="no" class="no-js">

<head>
  
	<!-- Le styles --><link rel="stylesheet" href="https://fonts.googleapis.com/css?family=Caveat">
	<!-- Modaal -->
	<link rel="stylesheet" href="/resources/css/modaal.min.css"><!--[if lt IE 9]><![endif]--><!-- Le scripts --><script>
			var dev = false;
		</script>
		<!-- Plausible -->
		<script defer data-domain="lovdata.no" src="https://plausible.io/js/plausible.js"></script>
		<!-- End Plausible --><!-- Modaal --><link rel="icon" href="/resources/img/logo/new/lovdata-logosymbol-stortingsrod.svg" type="image/svg+xml" sizes="16x16 32x32 48x48 64x64">
	<link rel="apple-touch-icon-precomposed" href="/resources/img/logo/new/lovdata-logosymbol-stortingsrod.svg" type="image/svg+xml" sizes="152x152">

	<meta charset="utf-8">
	<title>Lov om endringar i lov av 21. desember 1979 nr. 77 om jordskifte o.a - Lovdata</title>
	<meta name="viewport" content="width=device-width, initial-scale=1, maximum-scale=5">
	<meta name="google-site-verification" content="ENJVlOsNC5zBiaC_PChgiRbBrUBjN6P-Owo6nwS9--Q"/>
	<meta name="application-name" content="Lovdata"/>
	<meta property="fb:admins" content="711945576, 714678011"/>
		<meta name="robots" content="noodp">
		<meta name="description" content="Lov om endr. i lov av 21. desember 1979 n">
		<meta name="twitter:card" content="summary"/>
		<meta name="twitter:description" content="Lov om endr. i lov av 21. desember 1979 n">
		<meta name="twitter:site" content="@lovdata"/>
		<meta name="twitter:title" content="Lov om endringar i lov av 21. desember 1979 nr. 77 om jordskifte o.a"/>
</head>

	<body class="template-document">

	<div aria-hidden="true" class="print-logo">
		<img src="/resources/img/logo/new/lovdata-logo-primaer.svg" alt="Lovdata-logo"/>
	</div>

	<div id="skiplinks">
		<a href="#main-content">Til hovedinnhold</a>
	</div>

<header>
	<div class="ld-navbar" id="ld-navbar">


			<a class="logo" href="/" aria-label="Til forsiden"></a>




				<button class="open-search" aria-label="Åpne søk">
			<i class="ss-icon ss-symbolicons-block" aria-hidden="true">&#x1F50D;</i>
		</button>

		<div class="middleContainer">
		<a tabindex="0" role="button" aria-label="Åpne/lukk meny" class="menu_toggler" aria-expanded="false">
			<span></span>
		</a>

		<form class="mainSearch" role="search" id="sok" action="/sok" METHOD="get">


			<script>
				var searchInDocumentPlaceholder = '';
				var searchInDocument = '';
				var searchGlobalPlaceholder = 'Søk etter lover, forskrifter, dommer, stortingsvedtak, tariffavtaler m.m.';
			</script>

			<div class="search">
				<label class="sr-only" for="globSearch">Søketekst</label>
				<input class="search-input" type="text" id="globSearch" name="q"  placeholder="Søk etter lover, forskrifter, dommer, stortingsvedtak, tariffavtaler m.m."/>

				<input type="submit" class="submit" value="Søk">
				<div class="close-mobile-search">Avbryt</div>
			</div>
		</form>
		</div>
		<a class="pro-login" href="/pro&#x2f;LTI&#x2f;lov&#x2f;1991-06-07-25" title="Logg inn"><span>Logg inn</span><i class="ss-icon ss-symbolicons-block">&#x1F512;</i></a>

	</div>
</header>
	<nav aria-labelledby="menuHeader">
		<h1 class="sr-only" id="menuHeader">Hovedmeny</h1>
		<!-- Menu content -->
		<div class="leftPanel">
		<div class="left-menu" aria-hidden="true">
			<div class="menu-item-container hidden">
				<ul class="top-level-menu">
					<li class="resIcon top-level">
						<div class="gmi-container leftIcon">
							<button class="gliding-menu-item menuTgl" aria-expanded="false">Rettskilder</button>
						</div>
						<ul class="second-level-menu hiddenSubMenu" aria-hidden="true">
							<li class="lovIcon second-level-icon resources">
								<div class="gmi-container leftIcon">
									<a class="gliding-menu-item" href="/register/lover">Lover</a>
								</div>
							</li>
							<li class="sntForIcon second-level-icon resources">
								<div class="gmi-container leftIcon"><a class="gliding-menu-item" href="/register/forskrifter">Sentrale forskrifter mv.</a></div>
							</li>
							<li class="lokForIcon second-level-icon resources">
								<div class="gmi-container leftIcon"><a class="gliding-menu-item" href="/register/lokaleForskrifter">Lokale forskrifter</a></div>
							</li>
							<li class="ltIcon second-level-icon resources">
								<div class="gmi-container leftIcon"><a class="gliding-menu-item" href="/register/lovtidend">Norsk Lovtidend</a></div>
							</li>
							<li class="storVedIcon second-level-icon resources">
								<div class="gmi-container leftIcon"><a class="gliding-menu-item" href="/register/stortingsvedtak">Stortingsvedtak</a></div>
							</li>
							<li class="eosIcon second-level-icon resources">
								<div class="gmi-container leftIcon"><a class="gliding-menu-item" href="/register/eosAvtalen">EØS-avtalen</a></div>
							</li>
							<li class="traIcon second-level-icon resources">
								<div class="gmi-container leftIcon"><a class="gliding-menu-item" href="/register/traktater">Norges traktater</a></div>
							</li>
							<li class="decIcon second-level-icon resources">
								<div class="gmi-container leftIcon"><a class="gliding-menu-item" href="/register/avgjørelser">Rettsavgjørelser</a></div>
							</li>
							<li class="trrIcon second-level-icon resources">
								<div class="gmi-container leftIcon"><a class="gliding-menu-item" href="/register/trygderetten">Trygderettssaker</a></div>
							</li>
							<li class="tarIcon second-level-icon resources">
								<div class="gmi-container leftIcon"><a class="gliding-menu-item" href="/register/tariffavtaler">Tariffavtaler</a></div>
							</li>
							<li class="htuIcon second-level-icon resources">
								<div class="gmi-container leftIcon"><a class="gliding-menu-item" href="/register/husleietvistutvalget">Husleietvistutvalget</a></div>
							</li>
							<li class="sphIcon second-level-icon resources">
								<div class="gmi-container leftIcon"><a class="gliding-menu-item" href="/sph">Statens Personalhåndbok</a></div>
							</li>
							<li class="lovIcon second-level-icon resources">
								<div class="gmi-container leftIcon"><a class="gliding-menu-item" href="/register/loverEngelsk">Translated acts</a></div>
							</li>
							<li class="sntForIcon second-level-icon resources">
								<div class="gmi-container leftIcon"><a class="gliding-menu-item" href="/register/forskrifterEngelsk">Translated regulations</a></div>
							</li>
							<li class="decIcon second-level-icon resources">
								<div class="gmi-container leftIcon"><a class="gliding-menu-item" href="/register/avgjørelserEngelsk">Translated decisions</a></div>
							</li>
						</ul>
					</li>
					<li class="servIcon top-level">
						<div class="gmi-container leftIcon">
							<button class="gliding-menu-item menuTgl">Tjenester</button>
						</div>
						<ul class="second-level-menu hiddenSubMenu" aria-hidden="true">
							<li class="proIcon second-level-icon">
								<div class="gmi-container leftIcon"><a class="gliding-menu-item" href="https://pro.lovdata.no">Lovdata Pro</a></div>
							</li>
							<li class="extLink">
								<div class="gmi-container">
									<a class="gliding-menu-item" href="https://www.europalov.no">Europalov.no</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/api">API</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/rss">RSS-feed</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/eli">ELI (beta)</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/publikasjoner">E-publikasjoner</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/tjenester/tidsskrift">Tidsskrifter</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="https://hjelp.lovdata.no/article/170-sokeoppdrag-og-utskrifter">Søkeoppdrag</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="http://hjelp.lovdata.no/article/97-kursinformasjon">Kurs</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/eksamen">Eksamen</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/landslov">Landsloven</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/22juli">22. juli-saken</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/advokater">Advokatoversikt</a>
								</div>
							</li>
							<li class="extLink">
								<div class="gmi-container">
									<a class="gliding-menu-item" href="/info/lenker">Lenker</a>
								</div>
							</li>
						</ul>
					</li>
					<li class="infIcon top-level">
						<div class="gmi-container leftIcon">
							<button class="gliding-menu-item menuTgl">Om Lovdata</button>
						</div>
						<ul class="second-level-menu hiddenSubMenu" aria-hidden="true">
							<li class="extLink">
								<div class="gmi-container"><a class="gliding-menu-item" href="/info/om_lovdata">Generell informasjon</a></div>
							</li>
							<li>
								<div class="gmi-container"><a class="gliding-menu-item" href="/info/brukeravtale">Brukeravtale</a></div>
							</li>
							<li class="extLink">
								<div class="gmi-container"><a class="gliding-menu-item" href="/info/redaktoransvar">Redaktøransvar</a></div>
							</li>
							<li class="extLink">
								<div class="gmi-container"><a class="gliding-menu-item" href="/info/kontakt">Kontakt oss</a></div>
							</li>
							<li class="extLink">
								<div class="gmi-container"><a class="gliding-menu-item" href="/info/milopolicy">Miljøpolicy</a></div>
							</li>
						</ul>
					</li>
				</ul>

				<ul class="top-level-menu">
					<li class="menuItm grlIcon top-level btmIcon">
						<div class="gmi-container leftIcon"><a class="gliding-menu-item grl" href="https://grunnloven.lovdata.no">Grunnloven</a></div>
					</li>
					<li class="menuItm cookIcon top-level btmIcon">
						<div class="gmi-container leftIcon"><a class="gliding-menu-item" href="/info/personvern">Personvern</a></div>
					</li>
					<li class="menuItm linkedinIcon top-level btmIcon">
						<div class="gmi-container leftIcon"><a class="gliding-menu-item" href="https://www.linkedin.com/company/lovdata/">Linkedin</a></div>
					</li>
					<li class="menuItm twitIcon top-level btmIcon">
						<div class="gmi-container leftIcon"><a class="gliding-menu-item" href="https://www.twitter.com/lovdata">Twitter</a></div>
					</li>
					<li class="menuItm faceIcon top-level btmIcon">
						<div class="gmi-container leftIcon"><a class="gliding-menu-item" href="https://www.facebook.com/lovdata">Facebook</a></div>
					</li>
				</ul>
			</div>
		</div>
		</div>
	</nav>

<main id="main-content" class="docMain">


	<script type="text/javascript">
		var documentURL = "/dokument/LTI/lov/1991-06-07-25";
	</script>

	<section aria-labelledby="toolHeader">
		<h1 class="sr-only" id="toolHeader">Verktøylinje</h1>
		<div class="fixed-header">
			<div class="dropdown-wrap">
				<div class="bgcDoc">
					<p aria-hidden="true">Lov om endringar i lov av 21. desember 1979 nr. 77 om jordskifte o.a</p>
				</div>
			</div>
			<a class="open-meta-list open-meta-list-dropdown"><i class="ss-icon  ss-symbolicons-block">&#xEE00;</i></a>
			<ul class="meta-list">
				<li>
					<a role="button" aria-label="Skriv ut" href="javascript:print()" class="tooltip-parent" data-toggle="tooltip" data-placement="bottom" title="Skriv ut"><i aria-hidden="true" class="ss-icon ss-symbolicons-block">&#x2399;</i></a>
				</li>
						<li>
							<a role="button" tabindex="0" aria-label="Del dokument" class="tooltip-parent share-dokument" data-toggle="tooltip" data-placement="bottom" title="Del dokument" data-id="https://lovdata.no/LTI/lov/1991-06-07-25"><i aria-hidden="true" class="ss-icon  ss-symbolicons-block">&#xF601;</i></a>
						</li>
			</ul>
			<ul class="meta-list-dropdown">
				<li class="mobile-only"><a><i class="ss-icon ss-symbolicons-block">&#x2399;</i>Skriv ut</a></li>
						<li><a tabindex="0" role="button" class="share-dokument" data-id="https://lovdata.no/LTI/lov/1991-06-07-25"><i aria-hidden="true" class="ss-icon  ss-symbolicons-block">&#xF601;</i>Del dokument</a></li>
			</ul>
		</div>

	</section>


	<div class="outer-main-content specialDoc gazetteBorder ">
				<div class="docStatusBanner gazette"><p>Opprinnelig kunngjort versjon</p></div>
				<div class="printDocStatusBanner gazette"><p>Opprinnelig kunngjort versjon</p></div>
		<div class="lt-inner-main-content main-content" > 
			<div class="header inner-max-width">
				<p class="hjemmel small gray"></p>
			</div>

			<div id="map" class="map"></div>

<div id="maincolOneColumn"><div id="lovdataDocument" class=" commentWidget desktop"><div class=" metaWrapper" id="documentMeta"><table style="width:100%" class="metaTitle"><tr><td class="metaTitleEmblem mediumIcons lightgray"><img width="40" style="background-size: 100%" src="/resources/images/document/lovtidend-skjold.png" alt="Norsk Lovtidend logo"/></td><td class="metaTitleText"><h1 aria-labelledby="docStatus">Lov om endringar i lov av 21. desember 1979 nr. 77 om jordskifte o.a.</h1></td></tr></table><table class=" meta" style="width:100%"><tbody><tr class="odd"><th class=" metafieldLabel">Dato</th><td class=" metavalue morTableAlignLeft morTableVerticalAlignTop" id="metaField_dato">LOV-1991-06-07-25</td></tr><tr class="even"><th class=" metafieldLabel">Departement</th><td class=" metavalue morTableAlignLeft morTableVerticalAlignTop" id="metaField_departement">Landbruksdepartementet</td></tr><tr class="odd"><th class=" metafieldLabel">Publisert</th><td class=" metavalue morTableAlignLeft morTableVerticalAlignTop" id="metaField_publisert">Avd I 1991 Nr. 9</td></tr><tr class="even"><th class=" metafieldLabel">Gjelder for</th><td class=" metavalue morTableAlignLeft morTableVerticalAlignTop" id="metaField_gjelder">Norge</td></tr><tr class="odd"><th class=" metafieldLabel">Kunngjort</th><td class=" metavalue morTableAlignLeft morTableVerticalAlignTop" id="metaField_kunngjort">21.06.1991</td></tr><tr class="even"><th class=" metafieldLabel">Korttittel</th><td class=" metavalue morTableAlignLeft morTableVerticalAlignTop" id="metaField_korttittel">Lov om endr. i lov av 21. desember 1979 n</td></tr></tbody></table></div><div class="metaBottom"></div><hr class="red"/><div id="documentBody"><p data-uid="0" class="morTag_mf small no-text-indent marg"><a data-id="forarbeid/otprp-38-199091" class=" reference" href="/forarbeid/otprp-38-199091">Ot.prp.nr.38 (1990–1991)</a>, Innst.O.nr.47 (1990–1991), Besl.O.nr.52 (1990–1991). Odels- og Lagtingsvedtak 21. og 30. mai 1991. Fremja av Landbruksdepartementet.</p><a class="namedAnchor" name="kapI"></a><a class="namedAnchor" name="kapi"></a><div data-level="1" data-id="KAPITTEL_1" data-refID="kapI" class="morTag_bz center kapittel" id="KAPITTEL_1"><h2 class="  ">I.</h2><p data-uid="0" class="morTag_a avsnitt">I <a data-id="lov/1979-12-21-77" class=" reference" href="/lov/1979-12-21-77">lov om jordskifte o.a. av 21. desember 1979 nr. 77</a> skal gjerast følgjande endringar:</p><p data-uid="0" class="morTag_a avsnitt">Lovens tittel skal lyde:</p><p data-uid="0" class="morTag_a avsnitt"><em class=" "><a data-id="lov/1979-12-21-77" class=" reference" href="/lov/1979-12-21-77">Lov av 21. desember 1979 nr. 77</a> om jordskifte o.a. (jordskifteloven).</em><span class="break">&nbsp;</span></p><p data-uid="0" class="morTag_am no-text-indent avsnitt">§ 6 skal lyde:</p><p data-uid="0" class="morTag_a avsnitt">Blir jordskifte halde samtidig eller i samband med oreigning for bygging, utbetring, vedlikehald og drift av offentlege vegar og jernbanar, jfr. § 1 andre ledd bokstav a) og b), held jordskifteretten oreigningsskjønnet som del av jordskiftesaka. For behandlinga gjeld reglane i denne loven og § 27 i <a data-id="lov/1917-06-01-1/§27" class=" reference" href="/lov/1917-06-01-1/%C2%A727">lov av 1. juni 1917 nr. 1</a> om skjønn og ekspropriasjonssaker. Ved anke til jordskifteoverrett gjeld dessutan § 32 fjerde ledd og § 35 i <a data-id="lov/1917-06-01-1/§35" class=" reference" href="/lov/1917-06-01-1/%C2%A735">skjønnsloven for</a> overskjønnet.<span class="break">&nbsp;</span></p><p data-uid="0" class="morTag_am no-text-indent avsnitt">§ 7 fjerde ledd skal lyde:</p><p data-uid="0" class="morTag_a avsnitt">Departementet kan gi jordskiftekandidat allment løyve til å styre jordskiftesaker og einskilde rettsmøte med unntak av saker i samband med oreigning som nemnt i § 6. I slike saker kan det givast særskilt løyve når særlege grunnar ligg føre. Tilsvarande allment løyve kan departementet gi til jordskiftekandidat ved jordskifteoverretten til å styre overjordskifte og einskilde rettsmøte i jordskifteoverretten, med unntak av ankesaker i samband med oreigning som nemnt i § 6.<span class="break">&nbsp;</span></p><p data-uid="0" class="morTag_am no-text-indent avsnitt">§ 9 sjette ledd skal lyde:</p><p data-uid="0" class="morTag_a avsnitt">I saker etter § 6 skal halvparten av jordskiftemeddommarane, både ved jordskiftet og overjordskiftet, oppnemnast frå utvalet etter § 14 i <a data-id="lov/1917-06-01-1/§14" class=" reference" href="/lov/1917-06-01-1/%C2%A714">lov av 1. juni 1917 nr. 1</a> om skjønn og ekspropriasjonssaker.<span class="break">&nbsp;</span></p><p data-uid="0" class="morTag_am no-text-indent avsnitt">§ 22 første og andre ledd skal lyde:</p><p data-uid="0" class="morTag_a avsnitt">Partane skal få melding om avgjerder under saka i samsvar med reglane i kap. 12 i <a data-id="lov/1915-08-13-6" class=" reference" href="/lov/1915-08-13-6">lov av 13. august 1915 nr. 6</a> om rettergangsmåten for tvistemål, slik at § 154 i første ledd gjeld for dommar, § 164 andre ledd for orskurder (kjennelsar) og § 165 andre ledd for andre avgjerder.</p><p data-uid="0" class="morTag_a avsnitt">Så snart saka er ferdig, skal jordskiftet avsluttast i rettsmøte. Tid og stad for avsluttinga av jordskiftet skal gjerast kjent for partane på førehand så langt det er høve til det. Om jordskifteretten finn grunn til det, kan avsluttingsmøte med partane sløyfast. I alle høve skal partane så snart som mogleg få forkynt utskrift av rettsboka på same måte som for dom og orskurd (kjennelse) etter første ledd.<span class="break">&nbsp;</span></p><p data-uid="0" class="morTag_am no-text-indent avsnitt">§ 23 første ledd skal lyde:</p><p data-uid="0" class="morTag_a avsnitt">For den tida jordskiftet varer, kan jordskifteretten gi reglar for bruken eller leggje slike band på bruken av skiftefeltet som retten finn tenleg av omsyn til jordskiftet.<span class="break">&nbsp;</span></p><p data-uid="0" class="morTag_am no-text-indent avsnitt">§ 24 skal lyde:</p><p data-uid="0" class="morTag_a avsnitt">Så snart råd er etter at saka er rettskraftig, skal rettsformannen ta eit rettkjent utdrag av rettsboka og få dette tinglyst. Alt av varig verdi skal takast med i utdraget. Før utdraget blir sendt til tinglysing, må rettsformannen innhente dei offisielle eigedomsnummera frå oppmålingsstyresmakta. Etter tinglysinga skal ein av partane få utdraget saman med ein kopi av jordskiftekartet. Dette skal vere til bruk for dei alle.</p><p data-uid="0" class="morTag_a avsnitt">Når rettsformannen finn grunn til det, kan melding om reglar i medhald av §§ 23 og 60, avgjerd etter § 62 siste ledd og om anna som gjeld rettshøva i skiftefeltet, tinglysast på dei eigedomane det gjeld. Det same gjeld når eit avslutta jordskifte ikkje trår i kraft på grunn av anke.<span class="break">&nbsp;</span></p><p data-uid="0" class="morTag_am no-text-indent avsnitt">Overskrifta til 6. kapittel skal lyde:</p><p data-uid="0" class="morTag_a avsnitt"><em class=" ">Skifteplanen og tilhøyrande reglar.</em><span class="break">&nbsp;</span></p><p data-uid="0" class="morTag_am no-text-indent avsnitt">§ 58 første ledd skal lyde:</p><p data-uid="0" class="morTag_a avsnitt">Alle nye grenser skal stikkast ut i marka og skrivast ned. Blir kart nytta, skal grensene settast av på det.<span class="break">&nbsp;</span></p><p data-uid="0" class="morTag_am no-text-indent avsnitt">§ 59 nytt fjerde ledd skal lyde:</p><p data-uid="0" class="morTag_a avsnitt">Fristar for gjennomføring av felles tiltak kan jordskifteoverdommaren etter søknad forlenge også utan at vilkåra i tredje ledd første punktum ligg føre.<span class="break">&nbsp;</span></p><p data-uid="0" class="morTag_am no-text-indent avsnitt">§ 60 skal lyde:</p><p data-uid="0" class="morTag_a avsnitt">For tida frå jordskiftet blir slutta til det er sett i verk, kan jordskifteretten gi reglar for bruken og fastsette vederlag for denne i samsvar med reglane i § 23, og elles leggje slike band på partar og andre når det gjeld bruken i skiftefeltet som retten meiner er tenleg for å hindre at føresetnadene for skifte blir endra.</p><p data-uid="0" class="morTag_a avsnitt">Blir dom etter § 17 eller rettsforlik anka til lagmannsrett etter at jordskiftet er avslutta, kan jordskiftedommaren endre vedtak som nemnt i første ledd i tida fram til ankesaka er endeleg avgjort, når føremålet for reglane har falle bort eller kan oppnåast på annan måte enn opphavleg fastsett. Han kan og gi nye mellombels reglar for å avhjelpe vanskar som melder seg for partane i denne tida. Tilsvarande gjeld for jordskifteoverdommaren når eit overjordskifte er påanka. Før slike vedtak blir gjort, skal partane få høve til å uttale seg.<span class="break">&nbsp;</span></p><p data-uid="0" class="morTag_am no-text-indent avsnitt">Overskrifta til 7. kapittel skal lyde:</p><p data-uid="0" class="morTag_a avsnitt"><em class=" ">Rettsmiddel</em><span class="break">&nbsp;</span></p><p data-uid="0" class="morTag_am no-text-indent avsnitt">§ 61 skal lyde:</p><p data-uid="0" class="morTag_a avsnitt">Mot jordskifte, og mot einskilde avgjerder tatt i samband med jordskifte, kan det brukast rettsmiddel etter reglane i dette kapitlet.</p><p data-uid="0" class="morTag_a avsnitt">Dom etter § 17 kan ankast til lagmannsretten. Rettsforlik kan ankast til lagmannsretten i samsvar med § 286 andre ledd i <a data-id="lov/1915-08-13-6" class=" reference" href="/lov/1915-08-13-6">lov av 13. august 1915 nr. 6</a> om rettergangsmåten for tvistemål.</p><p data-uid="0" class="morTag_a avsnitt">Desse avgjerdene kan påkjærast til lagmannsretten:</p><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">a)</td><td class=" morTableVerticalAlignTop morTableAlignLeft">Avgjerd i spørsmål om avvising av andre enn materielle grunnar.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">b)</td><td class=" morTableVerticalAlignTop morTableAlignLeft">Avgjerd i samband med retting av dom.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">c)</td><td class=" morTableVerticalAlignTop morTableAlignLeft">Avgjerd om godtgjersle til vitne og sakkunnige m.m. som etter særleg lovregel kan påkjærast til høgare domstol.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">d)</td><td class=" morTableVerticalAlignTop morTableAlignLeft">Avgjerd om gebyr etter § 74.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">e)</td><td class=" morTableVerticalAlignTop morTableAlignLeft">Avgjerd i spørsmål om oppreising mot fristforsøming.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">f)</td><td class=" morTableVerticalAlignTop morTableAlignLeft">Avgjerd om oppattaking etter § 73 første ledd.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">g)</td><td class=" morTableVerticalAlignTop morTableAlignLeft">Slike avgjerder i oreigningsskjønn etter § 6 som er nemnt i § 48 første ledd i <a data-id="lov/1917-06-01-1" class=" reference" href="/lov/1917-06-01-1">lov av 1. juni 1917 nr. 1</a> om skjønn og ekspropriasjonssaker.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">h)</td><td class=" morTableVerticalAlignTop morTableAlignLeft">Andre avgjerder om saksbehandlinga eller rettsbruken som jordskifteretten i særlege høve fastset kan påkjærast særskilt.</td></tr></table><p data-uid="0" class="morTag_a avsnitt">I alle andre høve er rettsmiddelet anke til jordskifteoverretten.<span class="break">&nbsp;</span></p><p data-uid="0" class="morTag_am no-text-indent avsnitt">§ 62 skal lyde:</p><p data-uid="0" class="morTag_a avsnitt">Med dei unntak som denne paragrafen nemner, er det ikkje høve til å bruke rettsmiddel før jordskiftet er slutt.</p><p data-uid="0" class="morTag_a avsnitt">Dom etter § 17 kan påankast straks av granne og av nokon som verken er godkjent som eigar eller som bruksrettshavar i skiftefeltet. Jordskifteretten kan gjere vedtak om at det same skal gjelde for andre som har ankerett. Slikt vedtak må takast inn i dommen.</p><p data-uid="0" class="morTag_a avsnitt">Rettsforlik kan påankast straks.</p><p data-uid="0" class="morTag_a avsnitt">Avgjerder som nemnt i § 61 tredje ledd kan påkjærast straks. Opplysning om dette, om frist etter § 63 andre ledd og at avgjerda ikkje kan ankast seinare, skal takast inn i avgjerda.</p><p data-uid="0" class="morTag_a avsnitt">Når jordskifteretten i særlege høve finn det tenleg, kan vedtak om fremme av jordskifte, jfr. § 14 første ledd andre punktum, stillast til påanking til jordskifteoverretten straks.</p><p data-uid="0" class="morTag_a avsnitt">Er det mykje om å gjere å kome i gang med eit tiltak før skiftet er slutt, kan jordskifteretten gjere vedtak om at avgjerder om dette skal stillast til påanking til jordskifteoverretten straks.<span class="break">&nbsp;</span></p><p data-uid="0" class="morTag_am no-text-indent avsnitt">§ 63 skal lyde:</p><p data-uid="0" class="morTag_a avsnitt">Fristen for anke er to månader. Fristen blir rekna frå forkynninga av jordskiftet, jfr. § 22 andre ledd fjerde punktum, men slik at når det etter § 62 er høve til å anke straks, skal fristen reknast frå den tid vedkomande part har fått avgjerda forkynt.</p><p data-uid="0" class="morTag_a avsnitt">Fristen for kjæremål er to veker.</p><p data-uid="0" class="morTag_a avsnitt">Anke og kjæremål skal givast inn til den jordskifteretten som har tatt den avgjerda som anken eller kjæremålet gjeld. Rettsformannen skal snarast råd gjere alle interesserte partar kjende med anken eller kjæremålet.</p><p data-uid="0" class="morTag_a avsnitt">For anke til lagmannsrett gjeld elles, så langt dei høver, kap. 25 og for kjæremål §§ 398 a – 404 i <a data-id="lov/1915-08-13-6" class=" reference" href="/lov/1915-08-13-6">lov av 13. august 1915 nr. 6</a> om rettergangsmåten for tvistemål.</p><p data-uid="0" class="morTag_a avsnitt">Når avgjerd i ankesak til lagmannsrett har ført til endring i jordskiftet, skal jordskiftedommaren gi dei partane som endringa får verknad for, høve til å krevje ny frist for anke til jordskifteoverretten. Det same skal gjelde for dei partane som i anketida har fått endra eller skipa nye mellombels bruksreglar i medhald av § 60. Kjem det slikt krav, skal jordskiftedommaren forkynne ny frist for anke til jordskifteoverretten for alle partane i jordskiftesaka, rekna frå denne forkynninga.</p><p data-uid="0" class="morTag_a avsnitt">Er det eit overjordskifte som er påanka, gir eit vedtak av jordskifteoverdommaren i medhald av § 60 ingen ny ankerett tilsvarande regelen i femte ledd, men vedtaket kan vurderast på nytt etter krav frå nokon vedtaket råkar, om jordskifteoverretten likevel må attende og gjere om skiftet.<span class="break">&nbsp;</span></p><p data-uid="0" class="morTag_am no-text-indent avsnitt">§ 64 nytt tredje ledd skal lyde:</p><p data-uid="0" class="morTag_a avsnitt">Om eit kjæremål skal ha oppsetjande verknad på same måten som anke i dei tilfelle første og andre ledd nemner, skal avgjerast etter reglane i § 400 i <a data-id="lov/1915-08-13-6/§400" class=" reference" href="/lov/1915-08-13-6/%C2%A7400">lov av 13. august 1915 nr. 6</a> om rettergangsmåten for tvistemål.<span class="break">&nbsp;</span></p><p data-uid="0" class="morTag_am no-text-indent avsnitt">§ 65 første ledd skal lyde:</p><p data-uid="0" class="morTag_a avsnitt">Så snart råd er etter at anke eller kjæremål til lagmannsrett er endeleg avgjort, skal jordskifteretten halde fram med eller ta opp att og gjere om skiftet i den mon det følgjer av den endelege avgjerda.<span class="break">&nbsp;</span></p><p data-uid="0" class="morTag_am no-text-indent avsnitt">§ 67 første ledd skal lyde:</p><p data-uid="0" class="morTag_a avsnitt">Ved anke til jordskifteoverrett bør ankepostane gå fram av sjølve ankefråsegna. Er dette ikkje tilfelle, bør jordskiftedommaren syte for å få klarlagt kva anken gjeld før den blir gjort kjend for dei andre partane. Er ikkje ankepostane alt klarlagde, skal jordskifteoverretten, når saksførehavinga tar til, gi ankeparten pålegg om å seie greitt frå om kva for postar han ankar på.<span class="break">&nbsp;</span></p><p data-uid="0" class="morTag_am no-text-indent avsnitt">§ 70 skal lyde:</p><p data-uid="0" class="morTag_a avsnitt">Kjem det opp tvist om grenser, eigedomsrett, bruksrett eller anna som jordskifteretten ikkje har avgjort ved dom, og som heller ikkje er endeleg avgjort på annan måte, skal jordskifteoverretten avgjere tvisten om det trengst av omsyn til jordskiftet.</p><p data-uid="0" class="morTag_a avsnitt">Når jordskifteretten har avvist eit krav om jordskifte av materielle grunnar, og jordskifteoverretten kjem til at saka skulle ha vore fremma, skal jordskifteoverretten ved orskurd (kjennelse) oppheve avvisinga. Jordskifteoverretten kan vise saka tilbake til jordskifteretten med pålegg om fremming. Har jordskifteretten gjort vedtak om fremming, og jordskifteoverretten i ankesak etter § 62 femte ledd kjem til at saka ikkje bør fremmast eller bør fremmast på annan måte, kan jordskifteoverretten ved orskurd (kjennelse) anten avvise kravet om jordskifte eller gjere endringar i vedtaket.</p><p data-uid="0" class="morTag_a avsnitt">Når jordskifteoverretten kjem til at det er gjort slike feil ved saksbehandlinga eller rettsbruken at eit jordskifte heilt eller delvis bør gjerast om, kan jordskifteoverretten ved orskurd (kjennelse) oppheve jordskiftet eller deler av det og vise saka tilbake til jordskifteretten til ny behandling, i staden for sjølv å gjennomføre overjordskiftet. Det same gjeld når jordskifteoverretten i særlege høve elles kjem til at oppheving og tilbakevising vil vere meir tenleg enn å gjennomføre overjordskifte. For eit slikt tilbakevist jordskifte gjeld same reglar om bruk av rettsmiddel som for jordskifte elles, jfr. § 61.</p><p data-uid="0" class="morTag_a avsnitt">Det kan ikkje brukast rettsmiddel mot vedtak frå jordskifteoverretten om å vise ei sak tilbake til jordskifteretten. Orskurdene (kjennelsane) som har ført til vedtak om tilbakevising får rettskraft om dei ikkje blir påkjæra innan fristen er ute.<span class="break">&nbsp;</span></p><p data-uid="0" class="morTag_am no-text-indent avsnitt">§ 71 skal lyde:</p><p data-uid="0" class="morTag_a avsnitt">Eit overjordskifte kan ankast til lagmannsretten til heil eller delvis oppheving på grunn av feil ved rettsbruken eller saksbehandlinga. Dommar og rettsforlik kan ankast etter same reglar som for jordskifte.</p><p data-uid="0" class="morTag_a avsnitt">Om kjæremål til lagmannsretten gjeld reglane i § 61 tredje ledd og § 62 fjerde ledd tilsvarende.</p><p data-uid="0" class="morTag_a avsnitt">Om fristar, frå kva tid det er høve til anke og kjæremål og om saksbehandlinga gjeld same reglar som for anke og kjæremål i samband med jordskifte.<span class="break">&nbsp;</span></p><p data-uid="0" class="morTag_am no-text-indent avsnitt">§ 72 skal lyde:</p><p data-uid="0" class="morTag_a avsnitt">Anke til jordskifteoverretten som berre gjeld påståtte feil med omsyn til kart, utrekningar eller målearbeid, blir avgjort av jordskifteoverdommaren som einedommar.</p><p data-uid="0" class="morTag_a avsnitt">Viser det seg at det er gjort feil som har hatt merkande innverknad på jordskiftet, skal jordskifteoverdommaren gi jordskifteretten pålegg om å rette feilen og gjere om skiftet i den mon rettinga gjer nødvendig.</p><p data-uid="0" class="morTag_a avsnitt">Når jordskiftet er gjort om i samsvar med pålegg som nemnt i andre ledd, skal alle partar som endringa kan ha noko å seie for, få avgjerda forkynt. Dei har ankerett i den mon endringa har hatt noko å seie for jordskiftet.</p><p data-uid="0" class="morTag_a avsnitt">Er jordskiftet anka til jordskifteoverretten på anna grunnlag og, og slik anke fører til at det blir halde overjordskifte, skal jordskifteoverretten sjølv gjere dei endringane som retting av tekniske feil gjer nødvendig. Kjem jordskifteoverretten sjølv over slike feil, så skal dei rettast, om dei har noko vidare å seie.<span class="break">&nbsp;</span></p><p data-uid="0" class="morTag_am no-text-indent avsnitt">§ 74 skal lyde:</p><p data-uid="0" class="morTag_a avsnitt">For jordskiftesak behandla ved jordskifterett skal ein betale 4 gonger rettsgebyret, 1 gong rettsgebyret pr. part og 1 gong rettsgebyret pr. påbegynt km merka grense.</p><p data-uid="0" class="morTag_a avsnitt">For grensegangssak behandla ved jordskifterett skal ein betale 4 gonger rettsgebyret, 1 gong rettsgebyret pr. part og 1 gong rettsgebyret pr. påbegynt 0,5 km merka grense.</p><p data-uid="0" class="morTag_a avsnitt">For anke behandla ved jordskifteoverrett skal ein betale 7 gonger rettsgebyret.</p><p data-uid="0" class="morTag_a avsnitt">For stadfesting av minneleg jordskifte skal ein betale 4 gonger rettsgebyret.</p><p data-uid="0" class="morTag_a avsnitt">Dersom saka blir trekt tilbake eller nekta fremma, skal ein betale 2 gonger rettsgebyret.</p><p data-uid="0" class="morTag_a avsnitt">For krav om gjenopptaking skal ein betale 2 gonger rettsgebyret. Blir kravet tatt til følgje, skal ein betale gebyr som for ny sak.</p><p data-uid="0" class="morTag_a avsnitt">Jordskifteretten kan endre parts- og km-gebyra dersom arbeidsmengda avvik særs mykje frå det vanlege.</p><p data-uid="0" class="morTag_a avsnitt">Reglane i lov av 17. desember 1982 nr. 86 om rettsgebyr kapittel 1 og <a data-id="lov/1982-12-17-86/§27" class=" reference" href="/lov/1982-12-17-86/%C2%A727">§ 27</a> gjeld tilsvarande dersom ikkje anna er fastsatt i eller i medhald av denne loven.</p><p data-uid="0" class="morTag_a avsnitt">Partane betaler jordskiftekostnadene så nær som fast kontorhald, porto, telefon og løn, skyss- og kostpengar til tenestemennene.<span class="break">&nbsp;</span></p><p data-uid="0" class="morTag_am no-text-indent avsnitt">§ 78 skal lyde:</p><p data-uid="0" class="morTag_a avsnitt">Fører anke etter § 72 første ledd til pålegg som nemnt i § 72 andre ledd eller til endring som nemnt i § 72 fjerde ledd, skal det offentlege bere alle kostnadene som retting av slike feil har ført med seg.<span class="break">&nbsp;</span></p><p data-uid="0" class="morTag_am no-text-indent avsnitt">§ 79 skal lyde:</p><p data-uid="0" class="morTag_a avsnitt">Det kan krevjast at den som set fram krav om jordskifte eller overjordskifte skal betale forskott eller gi trygd for dei kostnadene som etter eit førebels overslag vil falle på partane. Rekvirenten kan givast ein frist på opptil tre veker til dette. Held han ikkje fristen, blir det rekna jamgodt med at han har kalla kravet tilbake.<span class="break">&nbsp;</span></p><p data-uid="0" class="morTag_am no-text-indent avsnitt">Overskrifta til 12. kapittel skal lyde:</p><p data-uid="0" class="morTag_a avsnitt"><em class=" ">Ymse reglar</em><span class="break">&nbsp;</span></p><p data-uid="0" class="morTag_am no-text-indent avsnitt">§ 91 første ledd skal lyde:</p><p data-uid="0" class="morTag_a avsnitt">Avgjerd tatt ved offentleg jordskifte og i grensegangssak er tvangsgrunnlag. Når avgjerda er endeleg, kan ho settast i verk etter reglane om fullføring av orskurd (kjennelse). <a data-id="lov/1917-06-01-1" class=" reference" href="/lov/1917-06-01-1">Lov av 1. juni 1917 nr. 1</a> om skjønn og ekspropriasjonssaker <a data-id="lov/1917-06-01-1/§53" class=" reference" href="/lov/1917-06-01-1/%C2%A753">§§ 53</a>, <a data-id="lov/1917-06-01-1/§55" class=" reference" href="/lov/1917-06-01-1/%C2%A755">55</a> og <a data-id="lov/1917-06-01-1/§57" class=" reference" href="/lov/1917-06-01-1/%C2%A757">57</a> gjeld tilsvarande for oreigningsskjønn som jordskifteretten har halde i medhald av <a data-id="lov/1917-06-01-1/§6" class=" reference" href="/lov/1917-06-01-1/%C2%A76">§ 6</a>.<span class="break">&nbsp;</span></p><p data-uid="0" class="morTag_am no-text-indent avsnitt">§ 97 skal lyde:</p><p data-uid="0" class="morTag_a avsnitt">Etternemnde reglar i <a data-id="lov/1915-08-13-6" class=" reference" href="/lov/1915-08-13-6">lov av 13. august 1915 nr. 6</a> om rettergangsmåten for tvistemål gjeld i jordskifte- og grensegangssaker, enten</p><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">a)</td><td class=" morTableVerticalAlignTop morTableAlignLeft">på tilsvarande måte så langt dei høver, for § 22, kap. 3, kap. 4, § 64, § 70, §§ 75-79, §§ 85-88, § 91, §§ 97-99, jfr. §§ 285-287, kap. 12, §§ 169-170, heile andre delen, § 338 andre ledd, § 361, § 369, §§ 467-471, jfr. § 472, eller</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">b)</td><td class=" morTableVerticalAlignTop morTableAlignLeft">slik det er vist til i ymse paragrafar i loven her, for kap. 9, kap. 11, § 144, § 154 første ledd, § 164 andre ledd, § 165 andre ledd, kap. 13, kap. 15, § 286 andre ledd, § 301, § 335, kap. 25, §§ 398 a – 404 og kap. 27.</td></tr></table><p data-uid="0" class="morTag_a avsnitt">For jordskiftesak etter § 2 pkt. h og grensegangssak etter kap. 11 gjeld også § 63.</p></div><a class="namedAnchor" name="kapII"></a><a class="namedAnchor" name="kapii"></a><div data-level="1" data-id="KAPITTEL_2" data-refID="kapII" class="morTag_bz center kapittel" id="KAPITTEL_2"><h2 class="  ">II.</h2><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">1.</td><td class=" morTableVerticalAlignTop morTableAlignLeft">Lovendringa trer i kraft frå den tid Kongen bestemmer. Kongen kan bestemme at dei einskilde reglane i loven skal tre i kraft til ulik tid.</td></tr></table><table data-level="1" class="morTag_n leftMargin_1 listeItem avsnitt no-text-indent" style="width:100%"><tr><td data-level="1" class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5">2.</td><td class=" morTableVerticalAlignTop morTableAlignLeft">Dei nye reglane om anke i § 61 andre og fjerde ledd får verknad for saker som blir slutta i jordskifteretten etter at reglane er sette i kraft. Det same gjeld reglane i § 63 femte ledd og § 70.</td></tr></table><p data-uid="0" class="morTag_a avsnitt">Reglane om kjæremål får verknad for avgjerder som blir tekne i jordskifteretten og jordskifteoverretten etter at reglane er sette i kraft.</p></div></div></div></div>
		</div>
	</div>
	<ul class="pager">

		<li class="previous">
        
		</li>
				<li class="complete">

				</li>
		<li class="next ">

		</li>
	</ul>


	</div> <!-- / Wrapper-->

	<div class="modal fade" id="deleModal" tabindex="-1" role="dialog" aria-labelledby="del" aria-hidden="true">
		<div class="modal-dialog">
			<div class="modal-content">
				<div class="modal-header">
					<button type="button" class="close" data-dismiss="modal" aria-hidden="true">&times;</button>
					<p id="del" class="modal-title">Del dokument</p>
				</div>
						<div class="modal-body">
							<input id="urlTextInput" aria-label="Lenken som fører til denne siden" class="form-control dele-url" value="https://lovdata.no/LTI/lov/1991-06-07-25" autoselect/>
							<a class="btn btn-primary btn-block URL" tabindex="0" role="button">Kopier URL</a>
							<a class="btn btn-primary btn-block twitter" href="" target="_blank" role="button">Del på Twitter</a>
							<a class="btn btn-primary btn-block facebook" href="" target="_blank" role="button">Del på Facebook</a>
							<a class="btn btn-primary btn-block linkedin" href="" target="_blank" role="button">Del på LinkedIn</a>
							<a class="btn btn-primary btn-block email" href="" role="button">Del på e-post</a>
						</div>
			</div>
			<!-- /.modal-content -->
		</div>
		<!-- /.modal-dialog -->
	</div><!-- /.modal -->

</main>

	<script type="text/javascript">
		$('.btn.btn-primary.btn-block.URL').click(function () {
			$(".btn.btn-primary.btn-block.URL").select();
			// Copy text to clipboard
			document.execCommand('copy');
		});
		$(document).ready(function () {
			var isSafari = /Safari/.test(navigator.userAgent) && /Apple Computer/.test(navigator.vendor);
			if (navigator.userAgent.match(/(iPhone|iPod|iPad)/i) || isSafari) { // iOS + Safari does not like to have this decoded
			} else if (location.hash != '' && decodeURIComponent(location.hash) != location.hash) {
				location.hash = decodeURIComponent(location.hash);
			} else if (window.location.hash == '') {
			}
		});
	</script>



<aside role="region" aria-labelledby="faq" class="help closed hidden-xs">
	<h1 class="sr-only" id="faq">Brukerveiledning</h1>
	<div class="open-help">
		<button aria-label="Åpne informasjon om brukerveiledning" aria-expanded="false">
			<span aria-hidden="true" class="toggle-open ss-icon ss-symbolicons-block">&#x2753;</span>
			<span aria-hidden="true" class="toggle-close ss-icon ss-symbolicons-block">&#x2421;</span>
		</button>
		<noscript>
			<a aria-label="Gå til hjelpeside" class="open-help-noscript" href="/info/faq"></a>
		</noscript>
	</div>
	<div class="help-container hiddenSidePanel" aria-hidden="true">
		<h2>Trenger du brukerveiledning?</h2>
		<p><a class="infolink" href="/info/faq">Få svar på ofte stilte spørsmål her (FAQ)</a></p>
		<p>Lovdata kan dessverre ikke svare på spørsmål angående juridiske problemer. Lovdata kan heller ikke bidra med å tolke regelverket eller finne frem til rettsregler som passer i et bestemt tilfelle. Kontakt den offentlige etaten spørsmålet gjelder, eventuelt advokat eller rettshjelper hvis du har behov for slik bistand.</p>

		<h2>Fant du ikke det du lette etter?</h2>
		<p>Send en e-post til <a class="infolink" href="mailto:support@lovdata.no">support@lovdata.no</a></p>
	</div>
</aside>
<footer class="footer">
	<a href="/info/personvern#cookies" class="cookieInfo" aria-hidden="true"><i class="ss-icon ss-symbolicons-line">&#x1F36A;</i><span class="cookie-label">Om informasjonskapsler</span></a>
	<ul class="footer-nav">
		<li><a lang="en" href="/info/information_in_english">Information in English</a></li>
		<li class="ld-hidden-xs"><p tabindex="0" class="popover-parent" data-placement="top" data-toggle="popover" data-trigger="focus hover" title="" data-content="Hold inne Ctrl-tasten (Cmd-tasten på Mac). Trykk samtidig på + for å forstørre eller - for å forminske.">Juster tekststørrelse<span class="sr-only">Hold inne Ctrl-tasten (Cmd-tasten på Mac). Trykk samtidig på + for å forstørre eller - for å forminske.</span></p></li>
		<li class="visible-xs"><a href="/info/faq">Hjelp</a></li>
		<li><a href="/info/kontakt">Kontakt</a></li>
		<li><a href="/info/brukeravtale">Brukeravtale</a></li>
	</ul>
</footer>

	</body>
</html>

