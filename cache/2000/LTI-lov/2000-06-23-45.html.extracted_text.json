[
    {
        "tag": "p",
        "class": "marg",
        "html": "<a data-id=\"forarbeid/otprp-45-199900\" class=\" reference\" href=\"/forarbeid/otprp-45-199900\">Ot.prp.nr.45 (1999–2000)</a>, <a data-id=\"forarbeid/inns-o-84-199900\" class=\" reference\" href=\"/forarbeid/inns-o-84-199900\">Innst.O.nr.84 (1999–2000)</a> og <a data-id=\"forarbeid/besl-o-93-199900\" class=\" reference\" href=\"/forarbeid/besl-o-93-199900\">Besl.O.nr.93 (1999–2000)</a>. Odels- og lagtingsvedtak hhv. 8. og 13. juni 2000. Fremmet av Finansdepartementet.",
        "text": "Ot.prp.nr.45 (1999–2000), Innst.O.nr.84 (1999–2000) og Besl.O.nr.93 (1999–2000). Odels- og lagtingsvedtak hhv. 8. og 13. juni 2000. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1999-03-26-14\" class=\" reference\" href=\"/lov/1999-03-26-14\">lov 26. mars 1999 nr. 14</a> om skatt av formue og inntekt (skatteloven) gjøres følgende endringer:",
        "text": "I lov 26. mars 1999 nr. 14 om skatt av formue og inntekt (skatteloven) gjøres følgende endringer:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "<a data-id=\"lov/1999-03-26-14/§5-14\" class=\" reference\" href=\"/lov/1999-03-26-14/%C2%A75-14\">§ 5-14</a> tredje ledd skal lyde:",
        "text": "§ 5-14 tredje ledd skal lyde:"
    },
    {
        "tag": "p",
        "class": "avsnitt",
        "html": "For fordel ved opsjon m.v. i arbeidsforhold gjelder:",
        "text": "For fordel ved opsjon m.v. i arbeidsforhold gjelder:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Fordel ved innløsning eller salg av ikke-børsnotert rett til erverv av eller salg av aksje eller grunnfondsbevis i arbeidsforhold, regnes som fordel vunnet ved arbeid etter <a data-id=\"lov/1999-03-26-14/§5-10\" class=\" reference\" href=\"/lov/1999-03-26-14/%C2%A75-10\">§ 5-10</a>. Som slik rett anses både rett til erverv av eksisterende aksje eller grunnfondsbevis og rett til å tegne aksje eller grunnfondsbevis ved en senere emisjon. Dette gjelder også dersom retten er knyttet til fordring eller verdipapir. Fordelen fastsettes slik:</td></tr>",
        "text": "a.\tFordel ved innløsning eller salg av ikke-børsnotert rett til erverv av eller salg av aksje eller grunnfondsbevis i arbeidsforhold, regnes som fordel vunnet ved arbeid etter § 5-10. Som slik rett anses både rett til erverv av eksisterende aksje eller grunnfondsbevis og rett til å tegne aksje eller grunnfondsbevis ved en senere emisjon. Dette gjelder også dersom retten er knyttet til fordring eller verdipapir. Fordelen fastsettes slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">1.\t</td><td class=\" morTableVerticalAlignTop morTableAlignLeft\">Ved innløsning av rett til erverv av aksje eller grunnfondsbevis settes fordelen til differansen mellom aksjens eller grunnfondsbevisets omsetningsverdi og innløsningsprisen, fratrukket skattyters kostpris for retten. Ved innløsning av rett til salg av aksje eller grunnfondsbevis settes fordelen til differansen mellom innløsningsprisen og aksjens eller grunnfondsbevisets omsetningsverdi, fratrukket kostprisen.</td></tr>",
        "text": "1.\tVed innløsning av rett til erverv av aksje eller grunnfondsbevis settes fordelen til differansen mellom aksjens eller grunnfondsbevisets omsetningsverdi og innløsningsprisen, fratrukket skattyters kostpris for retten. Ved innløsning av rett til salg av aksje eller grunnfondsbevis settes fordelen til differansen mellom innløsningsprisen og aksjens eller grunnfondsbevisets omsetningsverdi, fratrukket kostprisen."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">2.\t</td><td class=\" morTableVerticalAlignTop morTableAlignLeft\">Ved salg av retten settes fordelen til differansen mellom salgssum og kostpris. Overføring av slik rett til nærstående regnes ikke som salg etter denne bokstav. Som nærstående regnes i alle tilfelle personer som skattyteren er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående til annen ikke nærstående regnes som innløsning eller salg fra skattyteren.</td></tr>",
        "text": "2.\tVed salg av retten settes fordelen til differansen mellom salgssum og kostpris. Overføring av slik rett til nærstående regnes ikke som salg etter denne bokstav. Som nærstående regnes i alle tilfelle personer som skattyteren er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående til annen ikke nærstående regnes som innløsning eller salg fra skattyteren."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">Fordel ved erverv av og ved senere innløsning eller salg av børsnotert rett til erverv av eller salg av aksje eller grunnfondsbevis, regnes som fordel vunnet ved arbeid etter <a data-id=\"lov/1999-03-26-14/§5-10\" class=\" reference\" href=\"/lov/1999-03-26-14/%C2%A75-10\">§ 5-10</a>. Fordelen fastsettes slik:</td></tr>",
        "text": "b.\tFordel ved erverv av og ved senere innløsning eller salg av børsnotert rett til erverv av eller salg av aksje eller grunnfondsbevis, regnes som fordel vunnet ved arbeid etter § 5-10. Fordelen fastsettes slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">1.\t</td><td class=\" morTableVerticalAlignTop morTableAlignLeft\">Ved erverv av retten settes fordelen til dens verdi ved ervervet, fratrukket skattyterens kostpris for retten.</td></tr>",
        "text": "1.\tVed erverv av retten settes fordelen til dens verdi ved ervervet, fratrukket skattyterens kostpris for retten."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">2.\t</td><td class=\" morTableVerticalAlignTop morTableAlignLeft\">Ved innløsning av rett til erverv av aksje eller grunnfondsbevis settes fordelen til den del av differansen mellom aksjens eller grunnfondsbevisets omsetningsverdi og innløsningsprisen som overstiger skattyterens kostpris for retten og skattlagt fordel etter nr. 1 ved ervervet av retten. Ved innløsning av rett til salg av aksje eller grunnfondsbevis settes fordelen til differansen mellom innløsningsprisen og aksjens eller grunnfondsbevisets omsetningsverdi, fratrukket kostprisen.</td></tr>",
        "text": "2.\tVed innløsning av rett til erverv av aksje eller grunnfondsbevis settes fordelen til den del av differansen mellom aksjens eller grunnfondsbevisets omsetningsverdi og innløsningsprisen som overstiger skattyterens kostpris for retten og skattlagt fordel etter nr. 1 ved ervervet av retten. Ved innløsning av rett til salg av aksje eller grunnfondsbevis settes fordelen til differansen mellom innløsningsprisen og aksjens eller grunnfondsbevisets omsetningsverdi, fratrukket kostprisen."
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">3.\t</td><td class=\" morTableVerticalAlignTop morTableAlignLeft\">Ved salg av retten settes fordelen til den del av differansen mellom salgssum og kostpris som overstiger skattlagt fordel etter nr. 1 ved ervervet av retten. Overføring av slik rett til nærstående regnes ikke som salg etter denne bokstav. Som nærstående regnes i alle tilfelle personer som skattyteren er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående til annen ikke nærstående regnes som innløsning eller salg fra skattyteren.</td></tr>",
        "text": "3.\tVed salg av retten settes fordelen til den del av differansen mellom salgssum og kostpris som overstiger skattlagt fordel etter nr. 1 ved ervervet av retten. Overføring av slik rett til nærstående regnes ikke som salg etter denne bokstav. Som nærstående regnes i alle tilfelle personer som skattyteren er i slekt eller svogerskap med i opp- eller nedstigende linje, samt første og andre sidelinje. Innløsning fra den nærstående til annen ikke nærstående regnes som innløsning eller salg fra skattyteren."
    },
    {
        "tag": "p",
        "class": "avsnitt",
        "html": "<a data-id=\"lov/1999-03-26-14/§5-15\" class=\" reference\" href=\"/lov/1999-03-26-14/%C2%A75-15\">§ 5-15</a> første ledd bokstav g nytt annet punktum skal lyde:",
        "text": "§ 5-15 første ledd bokstav g nytt annet punktum skal lyde:"
    },
    {
        "tag": "p",
        "class": "avsnitt",
        "html": "Bestemmelsen i forrige punktum gjelder tilsvarende for ettergivelse av utdanningslån i medhold av lov om utdanningsstøtte til elever og studenter § 8 tredje ledd fjerde punktum for låntaker som er bosatt og utøver et yrke i seks kommuner i Indre Namdal.",
        "text": "Bestemmelsen i forrige punktum gjelder tilsvarende for ettergivelse av utdanningslån i medhold av lov om utdanningsstøtte til elever og studenter § 8 tredje ledd fjerde punktum for låntaker som er bosatt og utøver et yrke i seks kommuner i Indre Namdal."
    },
    {
        "tag": "p",
        "class": "avsnitt",
        "html": "<a data-id=\"lov/1999-03-26-14/§19-2\" class=\" reference\" href=\"/lov/1999-03-26-14/%C2%A719-2\">§ 19-2</a> femte ledd skal lyde:",
        "text": "§ 19-2 femte ledd skal lyde:"
    },
    {
        "tag": "p",
        "class": "avsnitt",
        "html": "Til bestemmelsen i <a data-id=\"lov/1999-03-26-14/§5-14\" class=\" reference\" href=\"/lov/1999-03-26-14/%C2%A75-14\">§ 5-14</a> tredje ledd bokstav a, gjelder følgende overgangsregler for rett til erverv eller salg av opsjoner ervervet i inntektsårene 1996–1999:",
        "text": "Til bestemmelsen i § 5-14 tredje ledd bokstav a, gjelder følgende overgangsregler for rett til erverv eller salg av opsjoner ervervet i inntektsårene 1996–1999:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Ved innløsning av retten settes fordelen til den del av differansen mellom aksjens eller grunnfondsbevisets omsetningsverdi og innløsningsprisen som overstiger skattyterens kostpris for retten og skattlagt fordel ved ervervet av retten.</td></tr>",
        "text": "a.\tVed innløsning av retten settes fordelen til den del av differansen mellom aksjens eller grunnfondsbevisets omsetningsverdi og innløsningsprisen som overstiger skattyterens kostpris for retten og skattlagt fordel ved ervervet av retten."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">Ved salg av retten settes fordelen til den del av differansen mellom salgssum og kostpris som overstiger skattlagt fordel ved ervervet av retten.</td></tr>",
        "text": "b.\tVed salg av retten settes fordelen til den del av differansen mellom salgssum og kostpris som overstiger skattlagt fordel ved ervervet av retten."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">Beløp som er skattlagt ved ervervet, kan fradras i inntekt ved senere bortfall av retten. Ved utnyttelse av retten i form av innløsning til lavere verdi enn ervervsbeløpet gis slikt fradrag for differansen mellom ervervsbeløpet og innløsningsverdien. Med innløsningsverdi menes her omsetningsverdien av den underliggende aksjen eller grunnfondsbeviset på innløsningstidspunktet, fratrukket innløsningsprisen. Ved utnyttelse av retten i form av salg til lavere pris enn ervervsbeløpet, gis slikt fradrag for differansen mellom ervervsbeløpet og salgssummen.</td></tr>",
        "text": "c.\tBeløp som er skattlagt ved ervervet, kan fradras i inntekt ved senere bortfall av retten. Ved utnyttelse av retten i form av innløsning til lavere verdi enn ervervsbeløpet gis slikt fradrag for differansen mellom ervervsbeløpet og innløsningsverdien. Med innløsningsverdi menes her omsetningsverdien av den underliggende aksjen eller grunnfondsbeviset på innløsningstidspunktet, fratrukket innløsningsprisen. Ved utnyttelse av retten i form av salg til lavere pris enn ervervsbeløpet, gis slikt fradrag for differansen mellom ervervsbeløpet og salgssummen."
    },
    {
        "tag": "p",
        "class": "avsnitt",
        "html": "Nåværende femte ledd blir nytt sjette ledd.",
        "text": "Nåværende femte ledd blir nytt sjette ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringene under I trer i kraft straks med virkning fra og med inntektsåret 2000.",
        "text": "Endringene under I trer i kraft straks med virkning fra og med inntektsåret 2000."
    }
]