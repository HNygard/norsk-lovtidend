[
    {
        "tag": "p",
        "class": "marg",
        "html": "<a data-id=\"forarbeid/otprp-39-199900\" class=\" reference\" href=\"/forarbeid/otprp-39-199900\">Ot.prp.nr.39 (1999–2000)</a>, <a data-id=\"forarbeid/inns-o-76-199900\" class=\" reference\" href=\"/forarbeid/inns-o-76-199900\">Innst.O.nr.76 (1999–2000)</a> og <a data-id=\"forarbeid/besl-o-110-199900\" class=\" reference\" href=\"/forarbeid/besl-o-110-199900\">Besl.O.nr.110 (1999–2000)</a>. Odels- og lagtingsvedtak hhv. 13. og 16. juni 2000. Fremja av Landbruksdepartementet.",
        "text": "Ot.prp.nr.39 (1999–2000), Innst.O.nr.76 (1999–2000) og Besl.O.nr.110 (1999–2000). Odels- og lagtingsvedtak hhv. 13. og 16. juni 2000. Fremja av Landbruksdepartementet."
    },
    {
        "tag": "p",
        "class": "avsnitt",
        "html": "Oppheving av følgjande lov:",
        "text": "Oppheving av følgjande lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1964-03-14-1\" class=\" reference\" href=\"/lov/1964-03-14-1\">Lov 14. mars 1964 nr. 1</a> om tiltak mot plantesjukdommar og skadedyr på planter.</td></tr>",
        "text": "\tLov 14. mars 1964 nr. 1 om tiltak mot plantesjukdommar og skadedyr på planter."
    },
    {
        "tag": "p",
        "class": "avsnitt",
        "html": "Endring i følgjande lov:",
        "text": "Endring i følgjande lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1970-12-04-82\" class=\" reference\" href=\"/lov/1970-12-04-82\">Lov 4. desember 1970 nr. 82</a> om såvarer.</td></tr>",
        "text": "\tLov 4. desember 1970 nr. 82 om såvarer."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">(Definisjonar)</em>",
        "text": "(Definisjonar)"
    },
    {
        "tag": "p",
        "class": "avsnitt",
        "html": "I denne lova meiner ein med:",
        "text": "I denne lova meiner ein med:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\"><em class=\" \">Planter og plantedeler</em>: Planter og levande plantedelar, medrekna frø.</td></tr>",
        "text": "a)\tPlanter og plantedeler: Planter og levande plantedelar, medrekna frø."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\"><em class=\" \">Smitteberande emne</em>: Planter og levande plantedelar, medrekna frø, dessutan tømmer, trevyrke, dyrkningsmedia og andre emne eller gjenstander som kan føre med seg smitte av planteskadegjerarar.</td></tr>",
        "text": "b)\tSmitteberande emne: Planter og levande plantedelar, medrekna frø, dessutan tømmer, trevyrke, dyrkningsmedia og andre emne eller gjenstander som kan føre med seg smitte av planteskadegjerarar."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\"><em class=\" \">Planteskadegjerar</em>: Organisme, virus, viroid eller anna patogen agens som kan valde skade på planter og plantedeler eller vekstvilkåra deira.</td></tr>",
        "text": "c)\tPlanteskadegjerar: Organisme, virus, viroid eller anna patogen agens som kan valde skade på planter og plantedeler eller vekstvilkåra deira."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">(Tiltak)</em>",
        "text": "(Tiltak)"
    },
    {
        "tag": "p",
        "class": "avsnitt",
        "html": "Departementet fastset kva slags planteskadegjerarar som til kvar tid skal gå inn under denne lova, og kan påby naudsynlege tiltak for å motverke og hindre spreiing av slike. Departementet kan m.a. med dette føremål:",
        "text": "Departementet fastset kva slags planteskadegjerarar som til kvar tid skal gå inn under denne lova, og kan påby naudsynlege tiltak for å motverke og hindre spreiing av slike. Departementet kan m.a. med dette føremål:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">gje føresegner om at den som produserer, innfører, utfører eller omset planter og andre smitteberande emne skal vere registrert i eit offisielt register, føre dei bøkene som departementet finn naudsynt, og fastsetje nærare vilkår for slik registrering.</td></tr>",
        "text": "a)\tgje føresegner om at den som produserer, innfører, utfører eller omset planter og andre smitteberande emne skal vere registrert i eit offisielt register, føre dei bøkene som departementet finn naudsynt, og fastsetje nærare vilkår for slik registrering."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">gje føresegner om plantehelsesertifikat eller anna dokument om plantehelse. Departementet eller den tilsynsmakt det gjev vedtak om, kan gje juridiske personar rett til å utferde slikt dokument som blir kravt ved utførsel eller omsetning.</td></tr>",
        "text": "b)\tgje føresegner om plantehelsesertifikat eller anna dokument om plantehelse. Departementet eller den tilsynsmakt det gjev vedtak om, kan gje juridiske personar rett til å utferde slikt dokument som blir kravt ved utførsel eller omsetning."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">forby innførsel og utførsel av planteskadegjerarar, visse planter og andre smitteberande emne.</td></tr>",
        "text": "c)\tforby innførsel og utførsel av planteskadegjerarar, visse planter og andre smitteberande emne."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">forby såing, planting, avhending, sending av planter og andre smitteberande emne.</td></tr>",
        "text": "d)\tforby såing, planting, avhending, sending av planter og andre smitteberande emne."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">gje føresegner om kontroll med produksjon og omsetning av planter og andre smitteberande emne.</td></tr>",
        "text": "e)\tgje føresegner om kontroll med produksjon og omsetning av planter og andre smitteberande emne."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)\t</td><td class=\" morTableVerticalAlignTop morTableAlignLeft\">gje føresegner om øydeleggjing eller særskild behandling av planter og andre smitteberande emne.</td></tr>",
        "text": "f)\tgje føresegner om øydeleggjing eller særskild behandling av planter og andre smitteberande emne."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">g)\t</td><td class=\" morTableVerticalAlignTop morTableAlignLeft\">gje føresegner om isolering og særskild bruk av jordstykke. Offentlege pålegg med tidslengd på fem år eller meir, gjeve med heimel i slike føresegner, skal tinglysast.</td></tr>",
        "text": "g)\tgje føresegner om isolering og særskild bruk av jordstykke. Offentlege pålegg med tidslengd på fem år eller meir, gjeve med heimel i slike føresegner, skal tinglysast."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">h)\t</td><td class=\" morTableVerticalAlignTop morTableAlignLeft\">gje føresegner om kontroll med innførsel og utførsel av planter og andre smitteberande emne, her medrekna å fastsetje tider, stader og vilkår for innførsel og utførsel.</td></tr>",
        "text": "h)\tgje føresegner om kontroll med innførsel og utførsel av planter og andre smitteberande emne, her medrekna å fastsetje tider, stader og vilkår for innførsel og utførsel."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">i)\t</td><td class=\" morTableVerticalAlignTop morTableAlignLeft\">gje føresegner om internkontroll og internkontrollsystem for å sikre at føresegner gjevne i eller i medhald av denne lova blir følgde.</td></tr>",
        "text": "i)\tgje føresegner om internkontroll og internkontrollsystem for å sikre at føresegner gjevne i eller i medhald av denne lova blir følgde."
    },
    {
        "tag": "p",
        "class": "avsnitt",
        "html": "Departementet eller den tilsynsmakt det gjev vedtak om kan i særlege tilfelle gjere unntak frå, forbod eller påbod med heimel i denne paragrafen. Ved unntak skal departementet setje dei nærare reglar og vilkår som er naudsynlege.",
        "text": "Departementet eller den tilsynsmakt det gjev vedtak om kan i særlege tilfelle gjere unntak frå, forbod eller påbod med heimel i denne paragrafen. Ved unntak skal departementet setje dei nærare reglar og vilkår som er naudsynlege."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">(Opplysningsplikt)</em>",
        "text": "(Opplysningsplikt)"
    },
    {
        "tag": "p",
        "class": "avsnitt",
        "html": "Eigar eller brukar av fast eigedom, som har kjennskap til eller mistanke om at det på eigedomen finst planteskadegjerarar som lova gjeld for, har plikt til straks å melde frå om det til Statens landbrukstilsyn (Landbrukstilsynet), fylkesmannen eller kommunen. Om melding blir gjeve til fylkesmannen eller kommunen, skal meldinga utan opphald gjevast vidare til Landbrukstilsynet.",
        "text": "Eigar eller brukar av fast eigedom, som har kjennskap til eller mistanke om at det på eigedomen finst planteskadegjerarar som lova gjeld for, har plikt til straks å melde frå om det til Statens landbrukstilsyn (Landbrukstilsynet), fylkesmannen eller kommunen. Om melding blir gjeve til fylkesmannen eller kommunen, skal meldinga utan opphald gjevast vidare til Landbrukstilsynet."
    },
    {
        "tag": "p",
        "class": "avsnitt",
        "html": "Er det mogleg, skal det sendast med ei prøve til gransking.",
        "text": "Er det mogleg, skal det sendast med ei prøve til gransking."
    },
    {
        "tag": "p",
        "class": "avsnitt",
        "html": "Den som eig eller overdreg fast eigedom, pliktar ved sal, bortpaktning eller bortleige å opplyse den andre parten før avtale vert gjort om offentlege pålegg etter <a data-id=\"lov/2000-06-23-53/§2\" class=\" reference\" href=\"/lov/2000-06-23-53/%C2%A72\">§ 2</a> bokstav g.",
        "text": "Den som eig eller overdreg fast eigedom, pliktar ved sal, bortpaktning eller bortleige å opplyse den andre parten før avtale vert gjort om offentlege pålegg etter § 2 bokstav g."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">(Tilsyn)</em>",
        "text": "(Tilsyn)"
    },
    {
        "tag": "p",
        "class": "avsnitt",
        "html": "Departementet fastset kven som skal føre tilsynet med denne lova og dei føresegner som er gjevne med heimel i lova. Tilsynet kan krevje framlagt alle naudsynlege opplysningar, og skal ha uhindra tilgjenge til fast eigedom, gartneri, lagerrom, utsal, maskinar, reiskapar, transportmiddel og emballasje og til andre stader eller innretningar i virksomheten.",
        "text": "Departementet fastset kven som skal føre tilsynet med denne lova og dei føresegner som er gjevne med heimel i lova. Tilsynet kan krevje framlagt alle naudsynlege opplysningar, og skal ha uhindra tilgjenge til fast eigedom, gartneri, lagerrom, utsal, maskinar, reiskapar, transportmiddel og emballasje og til andre stader eller innretningar i virksomheten."
    },
    {
        "tag": "p",
        "class": "avsnitt",
        "html": "Tilsynet har rett til utan vederlag å ta ut prøver til gransking, og kan gje påbod om mellombels rådgjerder som det meiner er naudsynleg å setje i verk straks for å hindre vidare spreiing.",
        "text": "Tilsynet har rett til utan vederlag å ta ut prøver til gransking, og kan gje påbod om mellombels rådgjerder som det meiner er naudsynleg å setje i verk straks for å hindre vidare spreiing."
    },
    {
        "tag": "p",
        "class": "avsnitt",
        "html": "Departementet fastset om dei tiltak som vert påbodne etter denne lova skal utførast av vedkomande eigar eller brukar eller av andre som vert godkjende til det.",
        "text": "Departementet fastset om dei tiltak som vert påbodne etter denne lova skal utførast av vedkomande eigar eller brukar eller av andre som vert godkjende til det."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">(Når påbod ikkje vert etterkome)</em>",
        "text": "(Når påbod ikkje vert etterkome)"
    },
    {
        "tag": "p",
        "class": "avsnitt",
        "html": "Forsømer eigar eller brukar å etterkome påbod gjevne etter denne lova, kan departementet etter særskilt varsel få arbeidet utført for hans rekning. Kravet om refusjon for utgiftene er tvangsgrunnlag for utlegg.",
        "text": "Forsømer eigar eller brukar å etterkome påbod gjevne etter denne lova, kan departementet etter særskilt varsel få arbeidet utført for hans rekning. Kravet om refusjon for utgiftene er tvangsgrunnlag for utlegg."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">(Melding)</em>",
        "text": "(Melding)"
    },
    {
        "tag": "p",
        "class": "avsnitt",
        "html": "Melding om dei forbod og påbod som vert gjevne etter <a data-id=\"lov/2000-06-23-53/§2\" class=\" reference\" href=\"/lov/2000-06-23-53/%C2%A72\">§ 2</a> til eigar eller brukar av eigedom, skal sendast i rekommandert brev til dei personar vedtaket vedkjem dersom ikkje føremålet med vedtaket tilseier at melding vert gjeven på annan måte. Der det er vanskeleg å gje meldinga rekommandert, kan denne lysast ut i lokalblad og ved oppslag på høvelege stader i vedkomande distrikt.",
        "text": "Melding om dei forbod og påbod som vert gjevne etter § 2 til eigar eller brukar av eigedom, skal sendast i rekommandert brev til dei personar vedtaket vedkjem dersom ikkje føremålet med vedtaket tilseier at melding vert gjeven på annan måte. Der det er vanskeleg å gje meldinga rekommandert, kan denne lysast ut i lokalblad og ved oppslag på høvelege stader i vedkomande distrikt."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">(Kontrollavgift)</em>",
        "text": "(Kontrollavgift)"
    },
    {
        "tag": "p",
        "class": "avsnitt",
        "html": "Til å dekkje utgifter til kontroll med produksjon, omsetning, innførsel og utførsel av planter og andre smitteberande emne etter denne lova, kan departementet påleggje vedkommande produsent, handlande, importør eller eksportør å betale avgift eller gebyr. Departementet kan òg påleggje gebyr ved import av brukte landbruksmaskinar for å dekke utgifter til kontroll med at maskinen er fri for smitte. Avgifta eller gebyret kan fastsetjast i form av takstar ved registrering eller for det einskilde kontrolltiltaket, og/eller på grunnlag av areal, mengd, vekt eller verdi av dei varene som blir produserte, omsette, innførde eller utførde.",
        "text": "Til å dekkje utgifter til kontroll med produksjon, omsetning, innførsel og utførsel av planter og andre smitteberande emne etter denne lova, kan departementet påleggje vedkommande produsent, handlande, importør eller eksportør å betale avgift eller gebyr. Departementet kan òg påleggje gebyr ved import av brukte landbruksmaskinar for å dekke utgifter til kontroll med at maskinen er fri for smitte. Avgifta eller gebyret kan fastsetjast i form av takstar ved registrering eller for det einskilde kontrolltiltaket, og/eller på grunnlag av areal, mengd, vekt eller verdi av dei varene som blir produserte, omsette, innførde eller utførde."
    },
    {
        "tag": "p",
        "class": "avsnitt",
        "html": "For utferding av sertifikat og anna dokument om plantehelse, kan det fastsetjast eit gebyr som vert å betale av den handlande eller eksportøren.",
        "text": "For utferding av sertifikat og anna dokument om plantehelse, kan det fastsetjast eit gebyr som vert å betale av den handlande eller eksportøren."
    },
    {
        "tag": "p",
        "class": "avsnitt",
        "html": "Departementet gjev nærare reglar om utrekning av avgiftene og gebyra og om oppkrevjing og innbetaling og om at det skal betalast rente av avgift og gebyr som ikkje er innbetalt i rett tid.",
        "text": "Departementet gjev nærare reglar om utrekning av avgiftene og gebyra og om oppkrevjing og innbetaling og om at det skal betalast rente av avgift og gebyr som ikkje er innbetalt i rett tid."
    },
    {
        "tag": "p",
        "class": "avsnitt",
        "html": "Avgiftene og gebyra er tvangsgrunnlag for utlegg.",
        "text": "Avgiftene og gebyra er tvangsgrunnlag for utlegg."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">(Straff)</em>",
        "text": "(Straff)"
    },
    {
        "tag": "p",
        "class": "avsnitt",
        "html": "Den som bryt denne lova eller dei føresegnene som er gjevne eller som vert haldne ved lag med heimel i denne lova, vert straffa med bøter dersom strengare straff ikkje er føreskriven etter den vanlege borgarlege straffelova.",
        "text": "Den som bryt denne lova eller dei føresegnene som er gjevne eller som vert haldne ved lag med heimel i denne lova, vert straffa med bøter dersom strengare straff ikkje er føreskriven etter den vanlege borgarlege straffelova."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">(Tilbaketrekkjing av registrering)</em>",
        "text": "(Tilbaketrekkjing av registrering)"
    },
    {
        "tag": "p",
        "class": "avsnitt",
        "html": "Ved grove eller gjentekne brot på føresegner gjevne i eller i medhald av denne lova, kan departementet trekkje attende registrering gjeven i medhald av <a data-id=\"lov/2000-06-23-53/§2\" class=\" reference\" href=\"/lov/2000-06-23-53/%C2%A72\">§ 2</a> bokstav a. Departementet kan fastsetje at slik attendetrekkjing medfører forbod mot innførsel, utførsel, produksjon eller omsetning av planter og anna smitteberande emne.",
        "text": "Ved grove eller gjentekne brot på føresegner gjevne i eller i medhald av denne lova, kan departementet trekkje attende registrering gjeven i medhald av § 2 bokstav a. Departementet kan fastsetje at slik attendetrekkjing medfører forbod mot innførsel, utførsel, produksjon eller omsetning av planter og anna smitteberande emne."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">(Tvangsmulkt)</em>",
        "text": "(Tvangsmulkt)"
    },
    {
        "tag": "p",
        "class": "avsnitt",
        "html": "For å sikre at pålegg gjeve i eller i medhald av lova blir følgt opp, kan den som har gjeve pålegget ileggje tvangsmulkt. Tvangsmulkta byrjar å løpe dersom den ansvarlege ikkje gjennomfører pålegget innan ein frist som er sett for gjennomføringa av pålegget, og vil løpe så lenge det ulovlege forholdet varer.",
        "text": "For å sikre at pålegg gjeve i eller i medhald av lova blir følgt opp, kan den som har gjeve pålegget ileggje tvangsmulkt. Tvangsmulkta byrjar å løpe dersom den ansvarlege ikkje gjennomfører pålegget innan ein frist som er sett for gjennomføringa av pålegget, og vil løpe så lenge det ulovlege forholdet varer."
    },
    {
        "tag": "p",
        "class": "avsnitt",
        "html": "Tvangsmulkta er tvangsgrunnlag for utlegg. Departementet kan fråfalle krav på påløpt tvangsmulkt.",
        "text": "Tvangsmulkta er tvangsgrunnlag for utlegg. Departementet kan fråfalle krav på påløpt tvangsmulkt."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">(Endring i andre lover)</em>",
        "text": "(Endring i andre lover)"
    },
    {
        "tag": "p",
        "class": "avsnitt",
        "html": "I <a data-id=\"lov/1970-12-04-82\" class=\" reference\" href=\"/lov/1970-12-04-82\">lov 4. desember 1970 nr. 82</a> om såvarer, skal ny <a data-id=\"lov/1970-12-04-82/§5a\" class=\" reference\" href=\"/lov/1970-12-04-82/%C2%A75a\">§ 5a</a> lyde:",
        "text": "I lov 4. desember 1970 nr. 82 om såvarer, skal ny § 5a lyde:"
    },
    {
        "tag": "p",
        "class": "avsnitt",
        "html": "Ved forhold i strid med bestemmelser gitt i eller i medhold av denne lov, eller vedtak gjort i medhold av denne lov, kan departementet eller den det bemyndiger gi pålegg om tiltak for å rette det ulovlige forholdet innen en nærmere fastsatt frist.",
        "text": "Ved forhold i strid med bestemmelser gitt i eller i medhold av denne lov, eller vedtak gjort i medhold av denne lov, kan departementet eller den det bemyndiger gi pålegg om tiltak for å rette det ulovlige forholdet innen en nærmere fastsatt frist."
    },
    {
        "tag": "p",
        "class": "avsnitt",
        "html": "For å sikre at pålegg etter første ledd blir gjennomført, kan den som har gitt pålegget ilegge tvangsmulkt. Tvangsmulkten begynner å løpe dersom den ansvarlige ikke gjennomfører pålegget innen den frist som er fastsatt, og løper så lenge det ulovlige forhold varer.",
        "text": "For å sikre at pålegg etter første ledd blir gjennomført, kan den som har gitt pålegget ilegge tvangsmulkt. Tvangsmulkten begynner å løpe dersom den ansvarlige ikke gjennomfører pålegget innen den frist som er fastsatt, og løper så lenge det ulovlige forhold varer."
    },
    {
        "tag": "p",
        "class": "avsnitt",
        "html": "Tvangsmulkten er tvangsgrunnlag for utlegg. Departementet kan frafalle krav på påløpt tvangsmulkt.",
        "text": "Tvangsmulkten er tvangsgrunnlag for utlegg. Departementet kan frafalle krav på påløpt tvangsmulkt."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">(Ikraftsetjing. Overgangsordningar)</em>",
        "text": "(Ikraftsetjing. Overgangsordningar)"
    },
    {
        "tag": "p",
        "class": "avsnitt",
        "html": "Denne lov tek til å gjelde straks. Samstundes held <a data-id=\"lov/1964-03-14-1\" class=\" reference\" href=\"/lov/1964-03-14-1\">lov frå 14. mars 1964 nr. 1</a> om tiltak mot plantesjukdommar og skadedyr på planter opp med å gjelde.",
        "text": "Denne lov tek til å gjelde straks. Samstundes held lov frå 14. mars 1964 nr. 1 om tiltak mot plantesjukdommar og skadedyr på planter opp med å gjelde."
    },
    {
        "tag": "p",
        "class": "avsnitt",
        "html": "Føresegner gjevne etter den nemnde lova gjeld framleis til dei held opp med å gjelde eller vert endra etter den nye lova.",
        "text": "Føresegner gjevne etter den nemnde lova gjeld framleis til dei held opp med å gjelde eller vert endra etter den nye lova."
    }
]