[
    {
        "tag": "p",
        "class": "marg",
        "html": "<a data-id=\"forarbeid/otprp-83-199394\" class=\" reference\" href=\"/forarbeid/otprp-83-199394\">Ot.prp.nr.83 (1993–1994)</a>, <a data-id=\"forarbeid/inns-o-11-199495\" class=\" reference\" href=\"/forarbeid/inns-o-11-199495\">Innst.O.nr.11 (1994–1995)</a>, Besl.O.nr.15 (1994–1995). Odels- og lagtingsvedtak hhv. 1. og 16. desember 1994. Fremmet av Justis- og politidepartementet.",
        "text": "Ot.prp.nr.83 (1993–1994), Innst.O.nr.11 (1994–1995), Besl.O.nr.15 (1994–1995). Odels- og lagtingsvedtak hhv. 1. og 16. desember 1994. Fremmet av Justis- og politidepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Kontrollorganet og kontrollområdet</em>",
        "text": "Kontrollorganet og kontrollområdet"
    },
    {
        "tag": "p",
        "class": "avsnitt",
        "html": "Stortinget velger et utvalg til å kontrollere etterretnings-, overvåkings- og sikkerhetstjeneste som utføres av den offentlige forvaltning eller under styring av eller på oppdrag fra denne.",
        "text": "Stortinget velger et utvalg til å kontrollere etterretnings-, overvåkings- og sikkerhetstjeneste som utføres av den offentlige forvaltning eller under styring av eller på oppdrag fra denne."
    },
    {
        "tag": "p",
        "class": "avsnitt",
        "html": "Kontrollen omfatter ikke overordnet påtalemyndighet.",
        "text": "Kontrollen omfatter ikke overordnet påtalemyndighet."
    },
    {
        "tag": "p",
        "class": "avsnitt",
        "html": "Forvaltningsloven og offentlighetsloven gjelder ikke for utvalgets virksomhet. Unntatt herfra er forvaltningslovens regler om ugildhet.",
        "text": "Forvaltningsloven og offentlighetsloven gjelder ikke for utvalgets virksomhet. Unntatt herfra er forvaltningslovens regler om ugildhet."
    },
    {
        "tag": "p",
        "class": "avsnitt",
        "html": "Stortinget gir en alminnelig instruks om virksomheten til kontrollutvalget innen rammen av denne lov og fastsetter bestemmelser om dets sammensetning, funksjonsperiode og sekretariat.",
        "text": "Stortinget gir en alminnelig instruks om virksomheten til kontrollutvalget innen rammen av denne lov og fastsetter bestemmelser om dets sammensetning, funksjonsperiode og sekretariat."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Formål</em>",
        "text": "Formål"
    },
    {
        "tag": "p",
        "class": "avsnitt",
        "html": "Formålet med kontrollen er:",
        "text": "Formålet med kontrollen er:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">å klarlegge om og forebygge at det øves urett mot noen, herunder påse at det ikke nyttes mer inngripende midler enn det som er nødvendig etter forholdene,</td></tr>",
        "text": "1.\tå klarlegge om og forebygge at det øves urett mot noen, herunder påse at det ikke nyttes mer inngripende midler enn det som er nødvendig etter forholdene,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">å påse at virksomheten ikke utilbørlig skader samfunnslivet,</td></tr>",
        "text": "2.\tå påse at virksomheten ikke utilbørlig skader samfunnslivet,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">å påse at virksomheten holdes innen rammen av lov, administrative eller militære direktiver og ulovfestet rett.</td></tr>",
        "text": "3.\tå påse at virksomheten holdes innen rammen av lov, administrative eller militære direktiver og ulovfestet rett."
    },
    {
        "tag": "p",
        "class": "avsnitt",
        "html": "Utvalget skal iaktta hensynet til rikets sikkerhet og forholdet til fremmede makter.",
        "text": "Utvalget skal iaktta hensynet til rikets sikkerhet og forholdet til fremmede makter."
    },
    {
        "tag": "p",
        "class": "avsnitt",
        "html": "Formålet er rent kontrollerende. Utvalget kan ikke instruere de kontrollerte organer eller nyttes av disse til konsultasjoner.",
        "text": "Formålet er rent kontrollerende. Utvalget kan ikke instruere de kontrollerte organer eller nyttes av disse til konsultasjoner."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Kontrollutvalgets oppgaver</em>",
        "text": "Kontrollutvalgets oppgaver"
    },
    {
        "tag": "p",
        "class": "avsnitt",
        "html": "Utvalget skal føre regelmessig tilsyn med etterretnings-, overvåkings- og sikkerhetstjeneste som utøves i den sivile og militære forvaltning.",
        "text": "Utvalget skal føre regelmessig tilsyn med etterretnings-, overvåkings- og sikkerhetstjeneste som utøves i den sivile og militære forvaltning."
    },
    {
        "tag": "p",
        "class": "avsnitt",
        "html": "Utvalget skal undersøke alle klager fra enkeltpersoner og organisasjoner. Av eget tiltak skal utvalget ta opp alle saker og forhold som det ut fra formålet finner riktig å behandle, og særlig slike som har vært gjenstand for offentlig kritikk. Med forhold menes også regelverk, direktiver og praksis.",
        "text": "Utvalget skal undersøke alle klager fra enkeltpersoner og organisasjoner. Av eget tiltak skal utvalget ta opp alle saker og forhold som det ut fra formålet finner riktig å behandle, og særlig slike som har vært gjenstand for offentlig kritikk. Med forhold menes også regelverk, direktiver og praksis."
    },
    {
        "tag": "p",
        "class": "avsnitt",
        "html": "Utvalgets undersøkelser kan gå utover de rammer som følger av <a data-id=\"lov/1995-02-03-7/§1\" class=\" reference\" href=\"/lov/1995-02-03-7/%C2%A71\">§ 1</a> første ledd, jfr. <a data-id=\"lov/1995-02-03-7/§2\" class=\" reference\" href=\"/lov/1995-02-03-7/%C2%A72\">§ 2</a> når det tjener til å klarlegge saker eller forhold som det undersøker i kraft av sitt mandat.",
        "text": "Utvalgets undersøkelser kan gå utover de rammer som følger av § 1 første ledd, jfr. § 2 når det tjener til å klarlegge saker eller forhold som det undersøker i kraft av sitt mandat."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Innsynsrett m.v.</em>",
        "text": "Innsynsrett m.v."
    },
    {
        "tag": "p",
        "class": "avsnitt",
        "html": "For å utføre sitt verv, kan utvalget kreve innsyn i og adgang til forvaltningens arkiver og registre, lokaler, installasjoner og anlegg av enhver art. Like med forvaltningen regnes virksomhet m.v. som eies med mer enn en halvdel av det offentlige.",
        "text": "For å utføre sitt verv, kan utvalget kreve innsyn i og adgang til forvaltningens arkiver og registre, lokaler, installasjoner og anlegg av enhver art. Like med forvaltningen regnes virksomhet m.v. som eies med mer enn en halvdel av det offentlige."
    },
    {
        "tag": "p",
        "class": "avsnitt",
        "html": "Enhver som tjenestegjør i forvaltningen plikter på anmodning å tilveiebringe alt materiale, utstyr m.v. som kan ha betydning for gjennomføring av kontrollen. Andre har samme plikt med hensyn til materiale, utstyr m.v. som de har mottatt fra offentlige organer.",
        "text": "Enhver som tjenestegjør i forvaltningen plikter på anmodning å tilveiebringe alt materiale, utstyr m.v. som kan ha betydning for gjennomføring av kontrollen. Andre har samme plikt med hensyn til materiale, utstyr m.v. som de har mottatt fra offentlige organer."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Forklaringer og møteplikt m.v.</em>",
        "text": "Forklaringer og møteplikt m.v."
    },
    {
        "tag": "p",
        "class": "avsnitt",
        "html": "Enhver plikter etter innkalling å møte for utvalget.",
        "text": "Enhver plikter etter innkalling å møte for utvalget."
    },
    {
        "tag": "p",
        "class": "avsnitt",
        "html": "Klagere og andre privatpersoner i partsliknende stilling kan på ethvert trinn i saken la seg bistå av advokat eller annen fullmektig i den utstrekning det kan skje uten at graderte opplysninger derved blir kjent for fullmektigen. Samme rett har ansatte og tidligere ansatte i forvaltningen i saker som kan munne ut i kritikk mot dem.",
        "text": "Klagere og andre privatpersoner i partsliknende stilling kan på ethvert trinn i saken la seg bistå av advokat eller annen fullmektig i den utstrekning det kan skje uten at graderte opplysninger derved blir kjent for fullmektigen. Samme rett har ansatte og tidligere ansatte i forvaltningen i saker som kan munne ut i kritikk mot dem."
    },
    {
        "tag": "p",
        "class": "avsnitt",
        "html": "Alle som er eller har vært i forvaltningens tjeneste har forklaringsplikt for utvalget om alt de har erfart i tjenesten.",
        "text": "Alle som er eller har vært i forvaltningens tjeneste har forklaringsplikt for utvalget om alt de har erfart i tjenesten."
    },
    {
        "tag": "p",
        "class": "avsnitt",
        "html": "Pliktmessig avgitt forklaring må ikke foreholdes noen eller fremlegges i retten i straffesak mot avgiveren uten dennes samtykke.",
        "text": "Pliktmessig avgitt forklaring må ikke foreholdes noen eller fremlegges i retten i straffesak mot avgiveren uten dennes samtykke."
    },
    {
        "tag": "p",
        "class": "avsnitt",
        "html": "Utvalget kan begjære bevisopptak etter <a data-id=\"lov/1915-08-13-5/§43\" class=\" reference\" href=\"/lov/1915-08-13-5/%C2%A743\">domstolloven § 43</a> annet ledd. <a data-id=\"lov/1915-08-13-6/§204\" class=\" reference\" href=\"/lov/1915-08-13-6/%C2%A7204\">Tvistemålsloven § 204</a> nr. 1 og 2 gjelder ikke. Rettsmøtene skal være lukket og forhandlingene holdes hemmelige. Forhandlingene holdes hemmelige inntil utvalget eller vedkommende departement bestemmer annet, jfr. <a data-id=\"lov/1995-02-03-7/§8\" class=\" reference\" href=\"/lov/1995-02-03-7/%C2%A78\">§§ 8</a> og <a data-id=\"lov/1995-02-03-7/§9\" class=\" reference\" href=\"/lov/1995-02-03-7/%C2%A79\">9</a>.",
        "text": "Utvalget kan begjære bevisopptak etter domstolloven § 43 annet ledd. Tvistemålsloven § 204 nr. 1 og 2 gjelder ikke. Rettsmøtene skal være lukket og forhandlingene holdes hemmelige. Forhandlingene holdes hemmelige inntil utvalget eller vedkommende departement bestemmer annet, jfr. §§ 8 og 9."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Om statsrådene og departementene</em>",
        "text": "Om statsrådene og departementene"
    },
    {
        "tag": "p",
        "class": "avsnitt",
        "html": "Reglene i <a data-id=\"lov/1995-02-03-7/§4\" class=\" reference\" href=\"/lov/1995-02-03-7/%C2%A74\">§§ 4</a> og <a data-id=\"lov/1995-02-03-7/§5\" class=\" reference\" href=\"/lov/1995-02-03-7/%C2%A75\">5</a> gjelder ikke statsrådene, departementene og deres embets- og tjenestemenn, unntatt i forbindelse med klarering og autorisasjon av personer og bedrifter for behandling av graderte opplysninger.",
        "text": "Reglene i §§ 4 og 5 gjelder ikke statsrådene, departementene og deres embets- og tjenestemenn, unntatt i forbindelse med klarering og autorisasjon av personer og bedrifter for behandling av graderte opplysninger."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Kjæremål</em>",
        "text": "Kjæremål"
    },
    {
        "tag": "p",
        "class": "avsnitt",
        "html": "Utvalget kan påkjære rettslige kjennelser og beslutninger om straffeprosessuelle inngrep når siktede selv ikke er kjent med dem. Kjæremålsfristen løper fra den dag kjennelsen eller beslutningen er lagt frem for utvalget i møte. Adgangen til å påkjære er tilstede også etter at inngrepet er opphørt.",
        "text": "Utvalget kan påkjære rettslige kjennelser og beslutninger om straffeprosessuelle inngrep når siktede selv ikke er kjent med dem. Kjæremålsfristen løper fra den dag kjennelsen eller beslutningen er lagt frem for utvalget i møte. Adgangen til å påkjære er tilstede også etter at inngrepet er opphørt."
    },
    {
        "tag": "p",
        "class": "avsnitt",
        "html": "Ved kjæremål antar utvalget prosessfullmektig. Prosessfullmektig for utvalget oppnevnes av retten.",
        "text": "Ved kjæremål antar utvalget prosessfullmektig. Prosessfullmektig for utvalget oppnevnes av retten."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Uttalelser og meldinger</em>",
        "text": "Uttalelser og meldinger"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Uttalelser til klagere skal være ugraderte. Opplysning om noen har vært gjenstand for overvåkingsvirksomhet eller ikke, anses som gradert hvis annet ikke blir bestemt. Uttalelser til forvaltningen graderes etter sitt innhold.</td></tr>",
        "text": "1.\tUttalelser til klagere skal være ugraderte. Opplysning om noen har vært gjenstand for overvåkingsvirksomhet eller ikke, anses som gradert hvis annet ikke blir bestemt. Uttalelser til forvaltningen graderes etter sitt innhold."
    },
    {
        "tag": "p",
        "class": "avsnitt",
        "html": "Utvalget avgjør i hvilken utstrekning dets ugraderte uttalelser eller ugraderte deler av disse skal offentliggjøres. Hvis offentliggjøring må antas å medføre at en klagers identitet vil bli avdekket, skal dennes samtykke foreligge.",
        "text": "Utvalget avgjør i hvilken utstrekning dets ugraderte uttalelser eller ugraderte deler av disse skal offentliggjøres. Hvis offentliggjøring må antas å medføre at en klagers identitet vil bli avdekket, skal dennes samtykke foreligge."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Utvalget avgir årlig melding til Stortinget om sin virksomhet. Slik melding kan også gis hvis det er avdekket forhold som Stortinget straks bør kjenne til. Meldingene og deres vedlegg skal være ugraderte.</td></tr>",
        "text": "2.\tUtvalget avgir årlig melding til Stortinget om sin virksomhet. Slik melding kan også gis hvis det er avdekket forhold som Stortinget straks bør kjenne til. Meldingene og deres vedlegg skal være ugraderte."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Taushetsplikt m.v.</em>",
        "text": "Taushetsplikt m.v."
    },
    {
        "tag": "p",
        "class": "avsnitt",
        "html": "Med de unntak som følger av <a data-id=\"lov/1995-02-03-7/§8\" class=\" reference\" href=\"/lov/1995-02-03-7/%C2%A78\">§ 8</a>, har utvalget og dets sekretariat taushetsplikt hvis annet ikke blir bestemt.",
        "text": "Med de unntak som følger av § 8, har utvalget og dets sekretariat taushetsplikt hvis annet ikke blir bestemt."
    },
    {
        "tag": "p",
        "class": "avsnitt",
        "html": "Utvalgets medlemmer og sekretariat er bundet av regler om behandling av dokumenter m.v. som må beskyttes av sikkerhetsmessige grunner. De skal være autorisert for høyeste beskyttelsesgrader nasjonalt og etter traktat Norge er tilsluttet.",
        "text": "Utvalgets medlemmer og sekretariat er bundet av regler om behandling av dokumenter m.v. som må beskyttes av sikkerhetsmessige grunner. De skal være autorisert for høyeste beskyttelsesgrader nasjonalt og etter traktat Norge er tilsluttet."
    },
    {
        "tag": "p",
        "class": "avsnitt",
        "html": "Hvis utvalget er i tvil om graderingen av opplysninger i uttalelse eller meldinger, eller mener at av- eller nedgradering bør skje, forelegger det spørsmålet for vedkommende etat eller departement. Forvaltningens avgjørelse er bindende for utvalget.",
        "text": "Hvis utvalget er i tvil om graderingen av opplysninger i uttalelse eller meldinger, eller mener at av- eller nedgradering bør skje, forelegger det spørsmålet for vedkommende etat eller departement. Forvaltningens avgjørelse er bindende for utvalget."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Bistand m.v.</em>",
        "text": "Bistand m.v."
    },
    {
        "tag": "p",
        "class": "avsnitt",
        "html": "Utvalget kan anta bistand.",
        "text": "Utvalget kan anta bistand."
    },
    {
        "tag": "p",
        "class": "avsnitt",
        "html": "Lovens regler gjelder tilsvarende for bistandspersoner og prosessfullmektig etter <a data-id=\"lov/1995-02-03-7/§7\" class=\" reference\" href=\"/lov/1995-02-03-7/%C2%A77\">§ 7</a>. Bistandspersoner og prosessfullmektiger skal likevel bare autoriseres for slik beskyttelsesgrad som oppdraget krever.",
        "text": "Lovens regler gjelder tilsvarende for bistandspersoner og prosessfullmektig etter § 7. Bistandspersoner og prosessfullmektiger skal likevel bare autoriseres for slik beskyttelsesgrad som oppdraget krever."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Straff</em>",
        "text": "Straff"
    },
    {
        "tag": "p",
        "class": "avsnitt",
        "html": "Forsettlig eller grov uaktsom overtredelse av <a data-id=\"lov/1995-02-03-7/§4\" class=\" reference\" href=\"/lov/1995-02-03-7/%C2%A74\">§§ 4</a>, <a data-id=\"lov/1995-02-03-7/§5\" class=\" reference\" href=\"/lov/1995-02-03-7/%C2%A75\">5</a> første og tredje ledd, <a data-id=\"lov/1995-02-03-7/§9\" class=\" reference\" href=\"/lov/1995-02-03-7/%C2%A79\">9</a> første og annet ledd og <a data-id=\"lov/1995-02-03-7/§10\" class=\" reference\" href=\"/lov/1995-02-03-7/%C2%A710\">10</a> annet ledd i denne lov straffes med bøter eller fengsel inntil 1 år, hvis ikke strengere straffebestemmelse får anvendelse.",
        "text": "Forsettlig eller grov uaktsom overtredelse av §§ 4, 5 første og tredje ledd, 9 første og annet ledd og 10 annet ledd i denne lov straffes med bøter eller fengsel inntil 1 år, hvis ikke strengere straffebestemmelse får anvendelse."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttreden</em>",
        "text": "Ikrafttreden"
    },
    {
        "tag": "p",
        "class": "avsnitt",
        "html": "Denne lov trer i kraft straks.",
        "text": "Denne lov trer i kraft straks."
    }
]