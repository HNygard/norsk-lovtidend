[
    {
        "tag": "p",
        "class": "marg",
        "html": "<a data-id=\"forarbeid/otprp-19-199495\" class=\" reference\" href=\"/forarbeid/otprp-19-199495\">Ot.prp.nr.19 (1994–1995)</a>, <a data-id=\"forarbeid/inns-o-72-199495\" class=\" reference\" href=\"/forarbeid/inns-o-72-199495\">Innst.O.nr.72 (1994–1995)</a>, Besl.O.nr.84 (1994–1995). Odels- og lagtingsvedtak hhv. 16. og 19. juni 1995. Fremmet av Finans- og tolldepartementet.",
        "text": "Ot.prp.nr.19 (1994–1995), Innst.O.nr.72 (1994–1995), Besl.O.nr.84 (1994–1995). Odels- og lagtingsvedtak hhv. 16. og 19. juni 1995. Fremmet av Finans- og tolldepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt (skatteloven) gjøres følgende endringer:",
        "text": "I lov av 18. august 1911 nr. 8 om skatt av formue og inntekt (skatteloven) gjøres følgende endringer:"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§50\" class=\" reference\" href=\"/lov/1911-08-18-8/%C2%A750\">§ 50</a> annet ledd bokstav a) tredje avsnitt skal lyde:",
        "text": "§ 50 annet ledd bokstav a) tredje avsnitt skal lyde:"
    },
    {
        "tag": "p",
        "class": "avsnitt",
        "html": "Tilvirkningskontrakt som ikke er fullført verdsettes etter reglene for tilvirkning etter bestilling, jf. bokstav a) første avsnitt. Bestemmelsen i foregående punktum gjelder uavhengig av den tidsmessige plassering av inntekter og fradrag på slik tilvirkningskontrakt i den skattepliktiges årsoppgjør.",
        "text": "Tilvirkningskontrakt som ikke er fullført verdsettes etter reglene for tilvirkning etter bestilling, jf. bokstav a) første avsnitt. Bestemmelsen i foregående punktum gjelder uavhengig av den tidsmessige plassering av inntekter og fradrag på slik tilvirkningskontrakt i den skattepliktiges årsoppgjør."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§31\" class=\" reference\" href=\"/lov/1911-08-18-8/%C2%A731\">§ 31</a> femte ledd skal lyde:",
        "text": "§ 31 femte ledd skal lyde:"
    },
    {
        "tag": "p",
        "class": "avsnitt",
        "html": "Skattyter som er ilignet toppskatt eller trygdeavgift av beregnet personinntekt etter <a data-id=\"lov/1911-08-18-8/§57\" class=\" reference\" href=\"/lov/1911-08-18-8/%C2%A757\">§ 57</a> eller <a data-id=\"lov/1911-08-18-8/§58\" class=\" reference\" href=\"/lov/1911-08-18-8/%C2%A758\">§ 58</a>, kan etter at skatten eller avgiften er utlignet og betalt kreve denne refundert av det selskapet hvor aktiviteten er utøvet. Dersom skattyteren har annen personinntekt utover den beregnede personinntekt i selskapet, skal den beregnede personinntekten utgjøre den øverste del av samlet personinntekt. Forskuttering av refusjonsbeløpet før skatten eller avgiften er utlignet og betalt regnes ikke som lån etter aksjeloven § 12-10 og <a data-id=\"lov/1985-06-21-83/§3-17\" class=\" reference\" href=\"/lov/1985-06-21-83/%C2%A73-17\">selskapsloven § 3-17</a>. Slikt forskudd kan ikke overstige forfalt forskuddsskatt så langt denne må antas å gjelde forventet skatt som kan kreves refundert fra selskapet etter første punktum. I den grad forskuddet overstiger denne utlignede skatt, regnes uoppgjort forskuttert refusjon som lån etter aksjeloven § 12-10 og <a data-id=\"lov/1985-06-21-83/§3-17\" class=\" reference\" href=\"/lov/1985-06-21-83/%C2%A73-17\">selskapsloven § 3-17</a> fra den fjerde uke etter utligningen.",
        "text": "Skattyter som er ilignet toppskatt eller trygdeavgift av beregnet personinntekt etter § 57 eller § 58, kan etter at skatten eller avgiften er utlignet og betalt kreve denne refundert av det selskapet hvor aktiviteten er utøvet. Dersom skattyteren har annen personinntekt utover den beregnede personinntekt i selskapet, skal den beregnede personinntekten utgjøre den øverste del av samlet personinntekt. Forskuttering av refusjonsbeløpet før skatten eller avgiften er utlignet og betalt regnes ikke som lån etter aksjeloven § 12-10 og selskapsloven § 3-17. Slikt forskudd kan ikke overstige forfalt forskuddsskatt så langt denne må antas å gjelde forventet skatt som kan kreves refundert fra selskapet etter første punktum. I den grad forskuddet overstiger denne utlignede skatt, regnes uoppgjort forskuttert refusjon som lån etter aksjeloven § 12-10 og selskapsloven § 3-17 fra den fjerde uke etter utligningen."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§42\" class=\" reference\" href=\"/lov/1911-08-18-8/%C2%A742\">§ 42</a> første ledd fjerde punktum skal lyde:",
        "text": "§ 42 første ledd fjerde punktum skal lyde:"
    },
    {
        "tag": "p",
        "class": "avsnitt",
        "html": "Ved uttak fra enmannsforetak eller sameie som ikke lignes etter <a data-id=\"lov/1991-07-20-65/kap6\" class=\" reference\" href=\"/lov/1991-07-20-65/kap6\">selskapsskatteloven kapittel 6</a>, gjelder skatteplikten bare hvor kostprisen helt eller delvis er kommet til fradrag ved ligningen.",
        "text": "Ved uttak fra enmannsforetak eller sameie som ikke lignes etter selskapsskatteloven kapittel 6, gjelder skatteplikten bare hvor kostprisen helt eller delvis er kommet til fradrag ved ligningen."
    },
    {
        "tag": "p",
        "class": "avsnitt",
        "html": "Skatteloven § 44 ellevte ledd nr. 2 bokstav a, b og c skal lyde:",
        "text": "Skatteloven § 44 ellevte ledd nr. 2 bokstav a, b og c skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">Fradrag i skatten skal gis med 15 pst. av innskudd i verdipapirfond, jf. bokstav d, eller av kostpris ved kjøp av eller tegning av aksjer eller grunnfondsbevis i selskap eller foretak registrert i Verdipapirsentralen. Departementet kan gi bestemmelser om at enkelte selskap registrert i Verdipapirsentralen ikke skal omfattes av foranstående punktum. Fradraget regnes ikke av et høyere beløp enn kr 5000 i klasse 1 og kr 10000 i klasse 2. Grensebeløpet i klasse 2 gjelder også for skattepliktige i klasse 1 som nevnt i § 76 og § 77 nr. 1-4, og for ektefeller hvor den ene lignes etter § 16 fjerde eller femte ledd.</td></tr>",
        "text": "a)\tFradrag i skatten skal gis med 15 pst. av innskudd i verdipapirfond, jf. bokstav d, eller av kostpris ved kjøp av eller tegning av aksjer eller grunnfondsbevis i selskap eller foretak registrert i Verdipapirsentralen. Departementet kan gi bestemmelser om at enkelte selskap registrert i Verdipapirsentralen ikke skal omfattes av foranstående punktum. Fradraget regnes ikke av et høyere beløp enn kr 5000 i klasse 1 og kr 10000 i klasse 2. Grensebeløpet i klasse 2 gjelder også for skattepliktige i klasse 1 som nevnt i § 76 og § 77 nr. 1-4, og for ektefeller hvor den ene lignes etter § 16 fjerde eller femte ledd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">Dersom skattyteren realiserer innskudd i verdipapirfond som det er gitt fradrag for etter bokstav a før fire år etter innskuddsdato, skal det gjøres tillegg i skatten for realisasjonsåret. Det samme gjelder når aksje eller grunnfondsbevis realiseres før fire år etter den dato ervervet ble registrert som aksjesparing med skattefradrag i Verdipapirsentralen. Tillegget skal være 15 pst. av det innskudd eller den investering som er realisert. Tillegg beregnes ikke når eierskiftet skjer ved arv.</td></tr>",
        "text": "b)\tDersom skattyteren realiserer innskudd i verdipapirfond som det er gitt fradrag for etter bokstav a før fire år etter innskuddsdato, skal det gjøres tillegg i skatten for realisasjonsåret. Det samme gjelder når aksje eller grunnfondsbevis realiseres før fire år etter den dato ervervet ble registrert som aksjesparing med skattefradrag i Verdipapirsentralen. Tillegget skal være 15 pst. av det innskudd eller den investering som er realisert. Tillegg beregnes ikke når eierskiftet skjer ved arv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">Skattyters fødselsnummer skal registreres i forbindelse med investeringen. Ved kjøp av andeler i verdipapirfond gis fradrag på grunnlag av melding fra forvaltningsselskap som forvalter midlene i vedkommende aksjefond. Ved kjøp av aksjer og grunnfondsbevis gis fradrag på grunnlag av melding fra Verdipapirsentralen.</td></tr>",
        "text": "c)\tSkattyters fødselsnummer skal registreres i forbindelse med investeringen. Ved kjøp av andeler i verdipapirfond gis fradrag på grunnlag av melding fra forvaltningsselskap som forvalter midlene i vedkommende aksjefond. Ved kjøp av aksjer og grunnfondsbevis gis fradrag på grunnlag av melding fra Verdipapirsentralen."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§55\" class=\" reference\" href=\"/lov/1911-08-18-8/%C2%A755\">§ 55</a> tredje ledd skal lyde:",
        "text": "§ 55 tredje ledd skal lyde:"
    },
    {
        "tag": "p",
        "class": "avsnitt",
        "html": "Beregnet negativ personinntekt som nevnt i første ledd nr. 3, 4 og 5 fra enmannsforetak eller selskap, skal ikke komme til fradrag i personinntekt utenfor foretaket eller selskapet, men kan kreves fremført mot positiv beregnet personinntekt fra samme foretak eller selskap.",
        "text": "Beregnet negativ personinntekt som nevnt i første ledd nr. 3, 4 og 5 fra enmannsforetak eller selskap, skal ikke komme til fradrag i personinntekt utenfor foretaket eller selskapet, men kan kreves fremført mot positiv beregnet personinntekt fra samme foretak eller selskap."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§57\" class=\" reference\" href=\"/lov/1911-08-18-8/%C2%A757\">§ 57</a> første ledd skal lyde:",
        "text": "§ 57 første ledd skal lyde:"
    },
    {
        "tag": "p",
        "class": "avsnitt",
        "html": "For deltaker som deltar aktivt i driften av selskap som omfattes av <a data-id=\"lov/1911-08-18-8/§20\" class=\" reference\" href=\"/lov/1911-08-18-8/%C2%A720\">§ 20</a> annet ledd, og som alene eller sammen med andre aktive deltakere direkte eller indirekte eier to tredjedeler eller mer av selskapet, fastsettes en personinntekt av selskapets inntekt. Det samme gjelder når deltakerne til sammen direkte eller indirekte har krav på to tredjedeler eller mer av selskapets overskudd. Personinntekten fastsettes etter <a data-id=\"lov/1911-08-18-8/§60\" class=\" reference\" href=\"/lov/1911-08-18-8/%C2%A760\">§ 60</a>.",
        "text": "For deltaker som deltar aktivt i driften av selskap som omfattes av § 20 annet ledd, og som alene eller sammen med andre aktive deltakere direkte eller indirekte eier to tredjedeler eller mer av selskapet, fastsettes en personinntekt av selskapets inntekt. Det samme gjelder når deltakerne til sammen direkte eller indirekte har krav på to tredjedeler eller mer av selskapets overskudd. Personinntekten fastsettes etter § 60."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§58\" class=\" reference\" href=\"/lov/1911-08-18-8/%C2%A758\">§ 58</a> første ledd skal lyde:",
        "text": "§ 58 første ledd skal lyde:"
    },
    {
        "tag": "p",
        "class": "avsnitt",
        "html": "For aksjonær som deltar aktivt i driften av aksjeselskap, og som alene eller sammen med andre aktive aksjonærer i selskapet direkte eller indirekte eier minst to tredjedeler av aksjene i selskapet eller direkte eller indirekte har krav på minst to tredjedeler av selskapets utbytte, fastsettes en personinntekt av selskapets inntekt. Personinntekten fastsettes etter <a data-id=\"lov/1911-08-18-8/§60\" class=\" reference\" href=\"/lov/1911-08-18-8/%C2%A760\">§ 60</a>.",
        "text": "For aksjonær som deltar aktivt i driften av aksjeselskap, og som alene eller sammen med andre aktive aksjonærer i selskapet direkte eller indirekte eier minst to tredjedeler av aksjene i selskapet eller direkte eller indirekte har krav på minst to tredjedeler av selskapets utbytte, fastsettes en personinntekt av selskapets inntekt. Personinntekten fastsettes etter § 60."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§58\" class=\" reference\" href=\"/lov/1911-08-18-8/%C2%A758\">§ 58</a> annet ledd første punktum skal lyde:",
        "text": "§ 58 annet ledd første punktum skal lyde:"
    },
    {
        "tag": "p",
        "class": "avsnitt",
        "html": "Personinntekt etter første ledd skal ikke fastsettes når minst to tredjedeler av selskapets aksjer eies av aktive som hver for seg ikke eier mer enn 5 pst. av selskapets aksjer, forutsatt at alle aksjene har lik rett til utbytte fra selskapet og at ikke vedtekter eller annen bestemmelse i selskapet eller mellom aksjonærene oppstiller begrensninger i aksjenes omsettelighet.",
        "text": "Personinntekt etter første ledd skal ikke fastsettes når minst to tredjedeler av selskapets aksjer eies av aktive som hver for seg ikke eier mer enn 5 pst. av selskapets aksjer, forutsatt at alle aksjene har lik rett til utbytte fra selskapet og at ikke vedtekter eller annen bestemmelse i selskapet eller mellom aksjonærene oppstiller begrensninger i aksjenes omsettelighet."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§60\" class=\" reference\" href=\"/lov/1911-08-18-8/%C2%A760\">§ 60</a> annet, tredje, fjerde og femte ledd skal lyde:",
        "text": "§ 60 annet, tredje, fjerde og femte ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Beregnet kapitalavkastning i virksomheten settes til kapitalavkastningsgrunnlaget multiplisert med en kapitalavkastningsrate. Stortinget fastsetter den maksimale kapitalavkastningsraten for det enkelte inntektsår. I kapitalavkastningsgrunnlaget medregnes følgende eiendeler, forutsatt at de har virket i virksomheten:</td></tr>",
        "text": "(2) Beregnet kapitalavkastning i virksomheten settes til kapitalavkastningsgrunnlaget multiplisert med en kapitalavkastningsrate. Stortinget fastsetter den maksimale kapitalavkastningsraten for det enkelte inntektsår. I kapitalavkastningsgrunnlaget medregnes følgende eiendeler, forutsatt at de har virket i virksomheten:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Varige og betydelige driftsmidler. Et driftsmiddel regnes som varig når det ved ervervet antas å ha en brukstid på minst tre år. Et driftsmiddel regnes som betydelig når kostpris er kr 15000 eller høyere, inkludert investeringsavgift.</td></tr>",
        "text": "a.\tVarige og betydelige driftsmidler. Et driftsmiddel regnes som varig når det ved ervervet antas å ha en brukstid på minst tre år. Et driftsmiddel regnes som betydelig når kostpris er kr 15000 eller høyere, inkludert investeringsavgift."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">Ervervet goodwill og andre ervervede immaterielle eiendeler. Kapitalavkastningsgrunnlaget kan tillegges forsknings- og utviklingskostnader i den utstrekning de ikke er skattemessig fradratt.</td></tr>",
        "text": "b.\tErvervet goodwill og andre ervervede immaterielle eiendeler. Kapitalavkastningsgrunnlaget kan tillegges forsknings- og utviklingskostnader i den utstrekning de ikke er skattemessig fradratt."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">Varer.</td></tr>",
        "text": "c.\tVarer."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">Kundefordringer.</td></tr>",
        "text": "d.\tKundefordringer."
    },
    {
        "tag": "p",
        "class": "marg",
        "html": "Kapitalavkastningsgrunnlaget reduseres med verdien av virksomhetens kreditt fra leverandører og forskuddsbetaling fra kunder, så fremt disse er rentefrie, eller renten ligger vesentlig under markedsrenten for vedkommende type kreditt. Eiendeler i form av velferdstiltak som for det vesentligste benyttes utenom arbeidstid, skal ikke medregnes i kapitalavkastningsgrunnlaget.",
        "text": "Kapitalavkastningsgrunnlaget reduseres med verdien av virksomhetens kreditt fra leverandører og forskuddsbetaling fra kunder, så fremt disse er rentefrie, eller renten ligger vesentlig under markedsrenten for vedkommende type kreditt. Eiendeler i form av velferdstiltak som for det vesentligste benyttes utenom arbeidstid, skal ikke medregnes i kapitalavkastningsgrunnlaget."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Avkastningsgrunnlaget verdsettes til middelverdien av inngående og utgående verdier. Ved verdsettelsen skal skattemessig verdi legges til grunn. Ikke-avskrivbare eiendeler skal likevel verdsettes til den høyeste verdi av eiendelens historiske kostpris og ligningsverdi. Skattyteren kan i stedet kreve verdsetting etter eiendelens bokførte verdi i regnskap oppgjort etter reglene i <a data-id=\"lov/1977-05-13-35\" class=\" reference\" href=\"/lov/1977-05-13-35\">lov av 13. mai 1977 nr. 35</a> (regnskapsloven) eller <a data-id=\"lov/1976-06-04-59\" class=\" reference\" href=\"/lov/1976-06-04-59\">lov av 4. juni 1976 nr. 59</a> (aksjeselskapsloven). Den verdsettingsmetode som er lagt til grunn første år for eiendelen er bindende for senere år. Driftsmidler som etter sin art skal tilordnes avkastningsgrunnlaget i næringen, men som har en uforholdsmessig høy verdi, skal kun medregnes for et beløp som anses alminnelig i den aktuelle type virksomhet.</td></tr>",
        "text": "(3) Avkastningsgrunnlaget verdsettes til middelverdien av inngående og utgående verdier. Ved verdsettelsen skal skattemessig verdi legges til grunn. Ikke-avskrivbare eiendeler skal likevel verdsettes til den høyeste verdi av eiendelens historiske kostpris og ligningsverdi. Skattyteren kan i stedet kreve verdsetting etter eiendelens bokførte verdi i regnskap oppgjort etter reglene i lov av 13. mai 1977 nr. 35 (regnskapsloven) eller lov av 4. juni 1976 nr. 59 (aksjeselskapsloven). Den verdsettingsmetode som er lagt til grunn første år for eiendelen er bindende for senere år. Driftsmidler som etter sin art skal tilordnes avkastningsgrunnlaget i næringen, men som har en uforholdsmessig høy verdi, skal kun medregnes for et beløp som anses alminnelig i den aktuelle type virksomhet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Ved første gangs verdsettelse av eiendel anskaffet før 1. januar 1992 kan skattyteren i stedet for verdsettelse etter tredje ledd annet til fjerde punktum kreve at det legges til grunn en andel av eiendelens forsikringsverdi pr. 31. desember 1990, eller eiendelens omsetningsverdi fastsatt ved særskilt taksering. Slik verdi reduseres hvert år etter regler i forskrift gitt av departementet. Skattyteren kan frafalle fortsatt verdsettelse etter dette ledd til fordel for verdsetting etter tredje ledd annet og tredje punktum.</td></tr>",
        "text": "(4) Ved første gangs verdsettelse av eiendel anskaffet før 1. januar 1992 kan skattyteren i stedet for verdsettelse etter tredje ledd annet til fjerde punktum kreve at det legges til grunn en andel av eiendelens forsikringsverdi pr. 31. desember 1990, eller eiendelens omsetningsverdi fastsatt ved særskilt taksering. Slik verdi reduseres hvert år etter regler i forskrift gitt av departementet. Skattyteren kan frafalle fortsatt verdsettelse etter dette ledd til fordel for verdsetting etter tredje ledd annet og tredje punktum."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(5)</span> Dersom skattyteren har lønnstakere i virksomheten, skal beregnet personinntekt reduseres med et fastsatt lønnsfradrag. Fradraget settes til 20 prosent av foretakets direkte lønnskostnader, tillagt arbeidsgiveravgift og andre trygdeavgifter for ansatte. Lønn og andre utgifter til deltaker og aksjonær regnes ikke med. Fradraget kan ikke redusere personinntekten for den enkelte skattyter under et grensebeløp på 6 ganger folketrygdens grunnbeløp (G). Fradrag kan kun kreves i det inntektsår lønnskostnadene refererer seg til.</td></tr>",
        "text": "(5) Dersom skattyteren har lønnstakere i virksomheten, skal beregnet personinntekt reduseres med et fastsatt lønnsfradrag. Fradraget settes til 20 prosent av foretakets direkte lønnskostnader, tillagt arbeidsgiveravgift og andre trygdeavgifter for ansatte. Lønn og andre utgifter til deltaker og aksjonær regnes ikke med. Fradraget kan ikke redusere personinntekten for den enkelte skattyter under et grensebeløp på 6 ganger folketrygdens grunnbeløp (G). Fradrag kan kun kreves i det inntektsår lønnskostnadene refererer seg til."
    },
    {
        "tag": "h2",
        "class": "",
        "html": "IV.",
        "text": "IV."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§59\" class=\" reference\" href=\"/lov/1911-08-18-8/%C2%A759\">§ 59</a> skal lyde:",
        "text": "§ 59 skal lyde:"
    },
    null,
    null,
    {
        "tag": "span",
        "class": "paragrafValue",
        "html": "§ 59.",
        "text": "§ 59."
    },
    {
        "tag": "span",
        "class": "paragrafTittel",
        "html": "<em class=\" \">Identifikasjon mellom nærstående.</em>",
        "text": "Identifikasjon mellom nærstående."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">1.</span> Aksje eller andel eiet av den aktives nærstående likestilles med aksje eller andel eiet av den aktive skattyter selv ved fastsetting av personinntekt etter <a data-id=\"lov/1911-08-18-8/§57\" class=\" reference\" href=\"/lov/1911-08-18-8/%C2%A757\">§§ 57</a> og <a data-id=\"lov/1911-08-18-8/§58\" class=\" reference\" href=\"/lov/1911-08-18-8/%C2%A758\">58</a>. Som nærstående regnes skattyters foreldre, ektefelle, ektefelles foreldre, barn, samboer eller samboers foreldre. Utbytte eller andel av overskudd som nærstående oppebærer eller har krav på, regnes like med skattyterens aksje eller andel.</td></tr>",
        "text": "1. Aksje eller andel eiet av den aktives nærstående likestilles med aksje eller andel eiet av den aktive skattyter selv ved fastsetting av personinntekt etter §§ 57 og 58. Som nærstående regnes skattyters foreldre, ektefelle, ektefelles foreldre, barn, samboer eller samboers foreldre. Utbytte eller andel av overskudd som nærstående oppebærer eller har krav på, regnes like med skattyterens aksje eller andel."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">2.</span> På samme måte likestilles aksje eller andel eiet av selskap eller innretning hvor aktive skattytere og/eller personer, selskaper eller innretninger disse skal identifiseres med, har eierandel på minst to tredjedeler eller oppebærer eller har krav på minst to tredjedeler av overskuddet eller utbyttet.</td></tr>",
        "text": "2. På samme måte likestilles aksje eller andel eiet av selskap eller innretning hvor aktive skattytere og/eller personer, selskaper eller innretninger disse skal identifiseres med, har eierandel på minst to tredjedeler eller oppebærer eller har krav på minst to tredjedeler av overskuddet eller utbyttet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">3.</span> Ved eie av aksje eller andel gjennom flere ledd, anses vilkårene i nr. 2 å være oppfylt dersom de aktive deltakerne og/eller personer, selskaper eller innretninger disse skal identifiseres med, eier minst to tredjedeler av aksjene eller andelene i hvert ledd i eierkjeden eller oppebærer eller har krav på minst to tredjedeler av overskuddet eller utbyttet i hvert ledd i eierkjeden.</td></tr>",
        "text": "3. Ved eie av aksje eller andel gjennom flere ledd, anses vilkårene i nr. 2 å være oppfylt dersom de aktive deltakerne og/eller personer, selskaper eller innretninger disse skal identifiseres med, eier minst to tredjedeler av aksjene eller andelene i hvert ledd i eierkjeden eller oppebærer eller har krav på minst to tredjedeler av overskuddet eller utbyttet i hvert ledd i eierkjeden."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">4.</span> Dersom to eller flere skattytere utøver aktivitet i forskjellige selskaper som direkte eller indirekte eies gjennom felles eierselskaper, skal den enkelte skattyters aksjer eller andeler i eierselskapet likestilles med aksje eller andel eiet av den eller de øvrige skattyterne. Ved indirekte eie gjelder nr. 2 og 3 tilsvarende.</td></tr>",
        "text": "4. Dersom to eller flere skattytere utøver aktivitet i forskjellige selskaper som direkte eller indirekte eies gjennom felles eierselskaper, skal den enkelte skattyters aksjer eller andeler i eierselskapet likestilles med aksje eller andel eiet av den eller de øvrige skattyterne. Ved indirekte eie gjelder nr. 2 og 3 tilsvarende."
    },
    {
        "tag": "h2",
        "class": "",
        "html": "V.",
        "text": "V."
    },
    {
        "tag": "p",
        "class": "avsnitt",
        "html": "Endringen under I trer i kraft straks med virkning fra og med inntektsåret 1994. Endringen under II trer i kraft straks med virkning for skatt og avgift fra og med inntektsåret 1994. Endringene under III trer i kraft straks med virkning fra og med inntektsåret 1995. Endringene under IV trer i kraft med virkning fra og med inntektsåret 1996.",
        "text": "Endringen under I trer i kraft straks med virkning fra og med inntektsåret 1994. Endringen under II trer i kraft straks med virkning for skatt og avgift fra og med inntektsåret 1994. Endringene under III trer i kraft straks med virkning fra og med inntektsåret 1995. Endringene under IV trer i kraft med virkning fra og med inntektsåret 1996."
    }
]