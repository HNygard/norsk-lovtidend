[
    {
        "tag": "p",
        "class": "marg",
        "html": "<a data-id=\"forarbeid/otprp-24-199495\" class=\" reference\" href=\"/forarbeid/otprp-24-199495\">Ot.prp.nr.24 (1994–1995)</a>, <a data-id=\"forarbeid/inns-o-30-199495\" class=\" reference\" href=\"/forarbeid/inns-o-30-199495\">Innst.O.nr.30 (1994–1995)</a>, Besl.O.nr.40 (1994–1995). Odels- og lagtingsvedtak hhv. 9. og 21. mars 1995. Fremmet av Miljøverndepartementet.",
        "text": "Ot.prp.nr.24 (1994–1995), Innst.O.nr.30 (1994–1995), Besl.O.nr.40 (1994–1995). Odels- og lagtingsvedtak hhv. 9. og 21. mars 1995. Fremmet av Miljøverndepartementet."
    },
    {
        "tag": "p",
        "class": "avsnitt",
        "html": "I plan- og <a data-id=\"lov/1985-06-14-77\" class=\" reference\" href=\"/lov/1985-06-14-77\">bygningsloven av 14. juni 1985 nr. 77</a> skal følgende paragrafer lyde:",
        "text": "I plan- og bygningsloven av 14. juni 1985 nr. 77 skal følgende paragrafer lyde:"
    },
    null,
    {
        "tag": "span",
        "class": "paragrafValue",
        "html": "§ 33-1.",
        "text": "§ 33-1."
    },
    {
        "tag": "span",
        "class": "paragrafTittel",
        "html": "<em class=\" \">Formålet med konsekvensutredning</em>",
        "text": "Formålet med konsekvensutredning"
    },
    {
        "tag": "p",
        "class": "avsnitt",
        "html": "Formålet med en konsekvensutredning er å klargjøre virkninger av tiltak som kan ha vesentlige konsekvenser for miljø, naturressurser eller samfunn. Konsekvensutredninger skal sikre at disse virkningene blir tatt i betraktning under planleggingen av tiltaket og når det tas stilling til om, og eventuelt på hvilke vilkår, tiltaket kan gjennomføres.",
        "text": "Formålet med en konsekvensutredning er å klargjøre virkninger av tiltak som kan ha vesentlige konsekvenser for miljø, naturressurser eller samfunn. Konsekvensutredninger skal sikre at disse virkningene blir tatt i betraktning under planleggingen av tiltaket og når det tas stilling til om, og eventuelt på hvilke vilkår, tiltaket kan gjennomføres."
    },
    null,
    {
        "tag": "span",
        "class": "paragrafValue",
        "html": "§ 33-2.",
        "text": "§ 33-2."
    },
    {
        "tag": "span",
        "class": "paragrafTittel",
        "html": "<em class=\" \">Plikt til å foreta konsekvensutredning</em>",
        "text": "Plikt til å foreta konsekvensutredning"
    },
    {
        "tag": "p",
        "class": "avsnitt",
        "html": "Utredningsplikt etter bestemmelsene i dette kapittel foreligger for nærmere bestemte tiltak, herunder endring i eksisterende tiltak, som kan få vesentlige konsekvenser for miljø, naturressurser eller samfunn og som er avhengig av offentlig tillatelse. Utredningsplikten påligger tiltakshaver.",
        "text": "Utredningsplikt etter bestemmelsene i dette kapittel foreligger for nærmere bestemte tiltak, herunder endring i eksisterende tiltak, som kan få vesentlige konsekvenser for miljø, naturressurser eller samfunn og som er avhengig av offentlig tillatelse. Utredningsplikten påligger tiltakshaver."
    },
    {
        "tag": "p",
        "class": "avsnitt",
        "html": "Kongen fastsetter i forskrift",
        "text": "Kongen fastsetter i forskrift"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">hvilke tiltak som alltid skal konsekvensutredes, og</td></tr>",
        "text": "a)\thvilke tiltak som alltid skal konsekvensutredes, og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">hvilke tiltak som etter en konkret vurdering kan kreves konsekvensutredet, og kriterier som skal legges til grunn for avgjørelsen av om det skal kreves konsekvensutredning.</td></tr>",
        "text": "b)\thvilke tiltak som etter en konkret vurdering kan kreves konsekvensutredet, og kriterier som skal legges til grunn for avgjørelsen av om det skal kreves konsekvensutredning."
    },
    {
        "tag": "p",
        "class": "avsnitt",
        "html": "For tiltak som hører inn under annet ledd punkt b) kan Kongen fastsette forskrifter om hvilke opplysninger tiltakshaver må legge fram for den ansvarlige myndigheten, og om offentliggjøring av den ansvarlige myndighetens beslutning.",
        "text": "For tiltak som hører inn under annet ledd punkt b) kan Kongen fastsette forskrifter om hvilke opplysninger tiltakshaver må legge fram for den ansvarlige myndigheten, og om offentliggjøring av den ansvarlige myndighetens beslutning."
    },
    {
        "tag": "p",
        "class": "avsnitt",
        "html": "Departementet kan i det enkelte tilfelle også bestemme at det skal utarbeides konsekvensutredning for mindre eller andre tiltak, dersom tiltaket kan få vesentlige konsekvenser for miljø, naturressurser eller samfunn, eller når konsekvensene vurderes som særlig usikre eller omstridte. Frist til å klage er i slike tilfeller tre uker fra det tidspunkt underretningen om vedtaket er kommet fram til tiltakshaver.",
        "text": "Departementet kan i det enkelte tilfelle også bestemme at det skal utarbeides konsekvensutredning for mindre eller andre tiltak, dersom tiltaket kan få vesentlige konsekvenser for miljø, naturressurser eller samfunn, eller når konsekvensene vurderes som særlig usikre eller omstridte. Frist til å klage er i slike tilfeller tre uker fra det tidspunkt underretningen om vedtaket er kommet fram til tiltakshaver."
    },
    {
        "tag": "p",
        "class": "avsnitt",
        "html": "Utredningsplikt etter dette kapittel fritar ikke fra utredningsplikt etter annen lovgivning.",
        "text": "Utredningsplikt etter dette kapittel fritar ikke fra utredningsplikt etter annen lovgivning."
    },
    null,
    {
        "tag": "span",
        "class": "paragrafValue",
        "html": "§ 33-3.",
        "text": "§ 33-3."
    },
    {
        "tag": "span",
        "class": "paragrafTittel",
        "html": "<em class=\" \">Melding med forslag til utredningsprogram</em>",
        "text": "Melding med forslag til utredningsprogram"
    },
    {
        "tag": "p",
        "class": "avsnitt",
        "html": "En tiltakshaver skal tidligst mulig under forberedelsen av et tiltak sende melding med forslag til utredningsprogram for tiltaket dersom tiltaket går inn under forskriftene etter <a data-id=\"lov/1995-08-04-54/§33-2\" class=\" reference\" href=\"/lov/1995-08-04-54/%C2%A733-2\">§ 33-2</a> annet ledd punkt a). Dersom konsekvensutredning blir pålagt utarbeidet i medhold av forskriftene etter <a data-id=\"lov/1995-08-04-54/§33-2\" class=\" reference\" href=\"/lov/1995-08-04-54/%C2%A733-2\">§ 33-2</a> annet ledd punkt b) eller fjerde ledd, skal melding med forslag til utredningsprogram sendes tidligst mulig etter at ansvarlig myndighet har gitt pålegget.",
        "text": "En tiltakshaver skal tidligst mulig under forberedelsen av et tiltak sende melding med forslag til utredningsprogram for tiltaket dersom tiltaket går inn under forskriftene etter § 33-2 annet ledd punkt a). Dersom konsekvensutredning blir pålagt utarbeidet i medhold av forskriftene etter § 33-2 annet ledd punkt b) eller fjerde ledd, skal melding med forslag til utredningsprogram sendes tidligst mulig etter at ansvarlig myndighet har gitt pålegget."
    },
    {
        "tag": "p",
        "class": "avsnitt",
        "html": "Tiltakshaveren sender meldingen til ansvarlig myndighet. Myndigheten sender meldingen til uttalelse til berørte myndigheter og interesseorganisasjoner og legger den samtidig ut til offentlig ettersyn i kommunen(e) hvor tiltaket søkes etablert. Høringsuttalelsene og andre opplysninger som fremkommer under høringen gjøres kjent for tiltakshaver.",
        "text": "Tiltakshaveren sender meldingen til ansvarlig myndighet. Myndigheten sender meldingen til uttalelse til berørte myndigheter og interesseorganisasjoner og legger den samtidig ut til offentlig ettersyn i kommunen(e) hvor tiltaket søkes etablert. Høringsuttalelsene og andre opplysninger som fremkommer under høringen gjøres kjent for tiltakshaver."
    },
    {
        "tag": "p",
        "class": "avsnitt",
        "html": "I tilfelle det utarbeides plan etter plan- og bygningsloven for tiltaket, bør meldingen sendes til uttalelse og legges ut til offentlig ettersyn samtidig med at oppstart i planarbeidet blir gjort kjent etter §§ 19-4 første ledd eller 20-5 første ledd eller når det gjelder private tiltakshavere kunngjort etter § 27-1 nr. 1 annet ledd.",
        "text": "I tilfelle det utarbeides plan etter plan- og bygningsloven for tiltaket, bør meldingen sendes til uttalelse og legges ut til offentlig ettersyn samtidig med at oppstart i planarbeidet blir gjort kjent etter §§ 19-4 første ledd eller 20-5 første ledd eller når det gjelder private tiltakshavere kunngjort etter § 27-1 nr. 1 annet ledd."
    },
    {
        "tag": "p",
        "class": "avsnitt",
        "html": "Kongen kan i forskrift gi nærmere regler om meldingens innhold.",
        "text": "Kongen kan i forskrift gi nærmere regler om meldingens innhold."
    },
    null,
    {
        "tag": "span",
        "class": "paragrafValue",
        "html": "§ 33-4.",
        "text": "§ 33-4."
    },
    {
        "tag": "span",
        "class": "paragrafTittel",
        "html": "<em class=\" \">Fastsettelse av utredningsprogram</em>",
        "text": "Fastsettelse av utredningsprogram"
    },
    {
        "tag": "p",
        "class": "avsnitt",
        "html": "For tiltak som skal konsekvensutredes fastsetter den ansvarlige myndighet et utredningsprogram på grunnlag av meldingen og uttalelsene til denne.",
        "text": "For tiltak som skal konsekvensutredes fastsetter den ansvarlige myndighet et utredningsprogram på grunnlag av meldingen og uttalelsene til denne."
    },
    {
        "tag": "p",
        "class": "avsnitt",
        "html": "Fastsatt utredningsprogram skal sendes tiltakshaver med kopi til dem som har avgitt uttalelse til meldingen.",
        "text": "Fastsatt utredningsprogram skal sendes tiltakshaver med kopi til dem som har avgitt uttalelse til meldingen."
    },
    null,
    {
        "tag": "span",
        "class": "paragrafValue",
        "html": "§ 33-5.",
        "text": "§ 33-5."
    },
    {
        "tag": "span",
        "class": "paragrafTittel",
        "html": "<em class=\" \">Konsekvensutredningens innhold og utforming</em>",
        "text": "Konsekvensutredningens innhold og utforming"
    },
    {
        "tag": "p",
        "class": "avsnitt",
        "html": "På grunnlag av fastsatt utredningsprogram skal konsekvensutredningen gjøre rede for tiltaket, aktuelle alternativer, tiltakets virkninger på miljø, naturressurser og samfunn og hva som kan gjøres for å avbøte skader og ulemper som tiltaket kan medføre.",
        "text": "På grunnlag av fastsatt utredningsprogram skal konsekvensutredningen gjøre rede for tiltaket, aktuelle alternativer, tiltakets virkninger på miljø, naturressurser og samfunn og hva som kan gjøres for å avbøte skader og ulemper som tiltaket kan medføre."
    },
    {
        "tag": "p",
        "class": "avsnitt",
        "html": "Kongen kan i forskrift gi nærmere regler om konsekvensutredningens innhold og utforming.",
        "text": "Kongen kan i forskrift gi nærmere regler om konsekvensutredningens innhold og utforming."
    },
    null,
    {
        "tag": "span",
        "class": "paragrafValue",
        "html": "§ 33-6.",
        "text": "§ 33-6."
    },
    {
        "tag": "span",
        "class": "paragrafTittel",
        "html": "<em class=\" \">Behandlingen av konsekvensutredning</em>",
        "text": "Behandlingen av konsekvensutredning"
    },
    {
        "tag": "p",
        "class": "avsnitt",
        "html": "Tiltakshaver sender konsekvensutredningen til ansvarlig myndighet. Myndigheten sender konsekvensutredningen til uttalelse til berørte myndigheter og interesseorganisasjoner, legger den samtidig ut til offentlig ettersyn i kommunen(e) hvor tiltaket søkes etablert og holder offentlig møte om den. Det kan i særlige tilfeller gjøres unntak fra plikten til å holde møte. Høringsuttalelsene og andre opplysninger som framkommer under høringen gjøres kjent for tiltakshaver.",
        "text": "Tiltakshaver sender konsekvensutredningen til ansvarlig myndighet. Myndigheten sender konsekvensutredningen til uttalelse til berørte myndigheter og interesseorganisasjoner, legger den samtidig ut til offentlig ettersyn i kommunen(e) hvor tiltaket søkes etablert og holder offentlig møte om den. Det kan i særlige tilfeller gjøres unntak fra plikten til å holde møte. Høringsuttalelsene og andre opplysninger som framkommer under høringen gjøres kjent for tiltakshaver."
    },
    {
        "tag": "p",
        "class": "avsnitt",
        "html": "Den ansvarlige myndighet avgjør om kravet til konsekvensutredning er oppfylt. Dersom det i utredningen eller på annen måte avdekkes nye forhold som kan ha vesentlig betydning for tiltakets virkninger på miljø, naturressurser eller samfunn, kan myndigheten kreve tilleggsutredninger.",
        "text": "Den ansvarlige myndighet avgjør om kravet til konsekvensutredning er oppfylt. Dersom det i utredningen eller på annen måte avdekkes nye forhold som kan ha vesentlig betydning for tiltakets virkninger på miljø, naturressurser eller samfunn, kan myndigheten kreve tilleggsutredninger."
    },
    {
        "tag": "p",
        "class": "avsnitt",
        "html": "I tilfeller hvor det utarbeides plan etter plan- og bygningsloven for tiltaket, eller i tilfeller hvor det søkes om tillatelse for tiltaket, skal konsekvensutredningen foreligge før planen eller søknaden sendes på høring og legges ut til offentlig ettersyn. Konsekvensutredningen og planforslaget eller søknaden bør normalt sendes på høring og legges ut til offentlig ettersyn samtidig.",
        "text": "I tilfeller hvor det utarbeides plan etter plan- og bygningsloven for tiltaket, eller i tilfeller hvor det søkes om tillatelse for tiltaket, skal konsekvensutredningen foreligge før planen eller søknaden sendes på høring og legges ut til offentlig ettersyn. Konsekvensutredningen og planforslaget eller søknaden bør normalt sendes på høring og legges ut til offentlig ettersyn samtidig."
    },
    null,
    {
        "tag": "span",
        "class": "paragrafValue",
        "html": "§ 33-7.",
        "text": "§ 33-7."
    },
    {
        "tag": "span",
        "class": "paragrafTittel",
        "html": "<em class=\" \">Bruk av konsekvensutredning</em>",
        "text": "Bruk av konsekvensutredning"
    },
    {
        "tag": "p",
        "class": "avsnitt",
        "html": "Det kan ikke gis tillatelse eller fattes planvedtak knyttet til tiltaket før utredningsplikten er oppfylt. Konsekvensutredningen og uttalelsene til denne skal tas i betraktning ved behandlingen av og avgjørelsen i saken.",
        "text": "Det kan ikke gis tillatelse eller fattes planvedtak knyttet til tiltaket før utredningsplikten er oppfylt. Konsekvensutredningen og uttalelsene til denne skal tas i betraktning ved behandlingen av og avgjørelsen i saken."
    },
    {
        "tag": "p",
        "class": "avsnitt",
        "html": "Vedtaket i saken med begrunnelse skal offentliggjøres. Av begrunnelsen skal det framgå hvordan konsekvensutredningen, med innkomne uttalelser, har vært vurdert, og hvilken betydning disse er tillagt ved vedtaket, særlig når det gjelder valg av alternativ og fastsetting av vilkår for å avbøte skadevirkninger m.v.",
        "text": "Vedtaket i saken med begrunnelse skal offentliggjøres. Av begrunnelsen skal det framgå hvordan konsekvensutredningen, med innkomne uttalelser, har vært vurdert, og hvilken betydning disse er tillagt ved vedtaket, særlig når det gjelder valg av alternativ og fastsetting av vilkår for å avbøte skadevirkninger m.v."
    },
    null,
    {
        "tag": "span",
        "class": "paragrafValue",
        "html": "§ 33-8.",
        "text": "§ 33-8."
    },
    {
        "tag": "span",
        "class": "paragrafTittel",
        "html": "<em class=\" \">Oppfølging av konsekvensutredning</em>",
        "text": "Oppfølging av konsekvensutredning"
    },
    {
        "tag": "p",
        "class": "avsnitt",
        "html": "Den ansvarlige myndighet kan ved godkjenning av konsekvensutredning pålegge tiltakshaveren nærmere undersøkelser før, under og etter gjennomføring av tiltaket med sikte på å motvirke ulemper ved tiltaket eller klarlegge hvilke virkninger tiltaket har hatt eller vil kunne få, blant annet ved nedleggelse.",
        "text": "Den ansvarlige myndighet kan ved godkjenning av konsekvensutredning pålegge tiltakshaveren nærmere undersøkelser før, under og etter gjennomføring av tiltaket med sikte på å motvirke ulemper ved tiltaket eller klarlegge hvilke virkninger tiltaket har hatt eller vil kunne få, blant annet ved nedleggelse."
    },
    null,
    {
        "tag": "span",
        "class": "paragrafValue",
        "html": "§ 33-9.",
        "text": "§ 33-9."
    },
    {
        "tag": "span",
        "class": "paragrafTittel",
        "html": "<em class=\" \">Konsekvensutredning ved grenseoverskridende miljøvirkninger</em>",
        "text": "Konsekvensutredning ved grenseoverskridende miljøvirkninger"
    },
    {
        "tag": "p",
        "class": "avsnitt",
        "html": "Dersom et tiltak kan få vesentlige miljøvirkninger i annen stat, eller når annen stat som i betydelig utstrekning kan bli berørt av tiltaket, anmoder om det, skal opplysninger om tiltaket og dets mulige virkninger i vedkommende stat sendes til myndighetene i den berørte stat.",
        "text": "Dersom et tiltak kan få vesentlige miljøvirkninger i annen stat, eller når annen stat som i betydelig utstrekning kan bli berørt av tiltaket, anmoder om det, skal opplysninger om tiltaket og dets mulige virkninger i vedkommende stat sendes til myndighetene i den berørte stat."
    },
    {
        "tag": "p",
        "class": "avsnitt",
        "html": "Kongen bestemmer i forskrift hvilke myndigheter som har ansvar for å sende slike opplysninger, hvilke opplysninger som skal sendes og hvilke konsultasjonsprosedyrer med den berørte stat som deretter skal følges. Kongen kan også gi forskrift om saksbehandling når annen stat på liknende måte gir Norge opplysninger om tiltak som kan få konsekvenser i Norge. Forskrift etter dette ledd skal sikre gjennomføring av internasjonale traktater Norge har sluttet seg til.",
        "text": "Kongen bestemmer i forskrift hvilke myndigheter som har ansvar for å sende slike opplysninger, hvilke opplysninger som skal sendes og hvilke konsultasjonsprosedyrer med den berørte stat som deretter skal følges. Kongen kan også gi forskrift om saksbehandling når annen stat på liknende måte gir Norge opplysninger om tiltak som kan få konsekvenser i Norge. Forskrift etter dette ledd skal sikre gjennomføring av internasjonale traktater Norge har sluttet seg til."
    },
    {
        "tag": "p",
        "class": "avsnitt",
        "html": "Det departement tiltaket administrativt hører inn under kan pålegge tiltakshaver å utarbeide konsekvensutredning for å belyse virkninger av tiltaket i berørt stat, etter nærmere avtale med myndighetene i vedkommende stat.",
        "text": "Det departement tiltaket administrativt hører inn under kan pålegge tiltakshaver å utarbeide konsekvensutredning for å belyse virkninger av tiltaket i berørt stat, etter nærmere avtale med myndighetene i vedkommende stat."
    },
    null,
    {
        "tag": "span",
        "class": "paragrafValue",
        "html": "§ 33-10.",
        "text": "§ 33-10."
    },
    {
        "tag": "span",
        "class": "paragrafTittel",
        "html": "<em class=\" \">Fornyet konsekvensutredning</em>",
        "text": "Fornyet konsekvensutredning"
    },
    {
        "tag": "p",
        "class": "avsnitt",
        "html": "For saker hvor det er utarbeidet konsekvensutredning etter dette kapittel, inntrer plikten til å sende melding og eventuelt foreta konsekvensutredning på ny, hvis tiltaket ikke er påbegynt innen fem år etter at det foreligger bindende planvedtak eller tillatelse for tiltaket. Den ansvarlige myndigheten kan gjøre unntak fra reglene i første punktum.",
        "text": "For saker hvor det er utarbeidet konsekvensutredning etter dette kapittel, inntrer plikten til å sende melding og eventuelt foreta konsekvensutredning på ny, hvis tiltaket ikke er påbegynt innen fem år etter at det foreligger bindende planvedtak eller tillatelse for tiltaket. Den ansvarlige myndigheten kan gjøre unntak fra reglene i første punktum."
    },
    null,
    {
        "tag": "span",
        "class": "paragrafValue",
        "html": "§ 33-11.",
        "text": "§ 33-11."
    },
    {
        "tag": "span",
        "class": "paragrafTittel",
        "html": "<em class=\" \">Kostnader ved konsekvensutredning</em>",
        "text": "Kostnader ved konsekvensutredning"
    },
    {
        "tag": "p",
        "class": "avsnitt",
        "html": "Tiltakshaveren bærer kostnadene ved utarbeidelse og bekjentgjøring av melding, konsekvensutredning og til møter om konsekvensutredningen. Departementet kan bestemme at utgiftene helt eller delvis skal dekkes av staten, fylkeskommunen eller kommunen, eller fordeles mellom dem. Når departementet finner det rimelig, kan det også pålegge tiltakshaveren å dekke utgifter til sakkyndig hjelp og lignende for grunneiere, interesserte, fylkeskommuner og kommuner.",
        "text": "Tiltakshaveren bærer kostnadene ved utarbeidelse og bekjentgjøring av melding, konsekvensutredning og til møter om konsekvensutredningen. Departementet kan bestemme at utgiftene helt eller delvis skal dekkes av staten, fylkeskommunen eller kommunen, eller fordeles mellom dem. Når departementet finner det rimelig, kan det også pålegge tiltakshaveren å dekke utgifter til sakkyndig hjelp og lignende for grunneiere, interesserte, fylkeskommuner og kommuner."
    },
    null,
    {
        "tag": "span",
        "class": "paragrafValue",
        "html": "§ 33-12.",
        "text": "§ 33-12."
    },
    {
        "tag": "span",
        "class": "paragrafTittel",
        "html": "<em class=\" \">Ansvarlig myndighet etter bestemmelsene</em>",
        "text": "Ansvarlig myndighet etter bestemmelsene"
    },
    {
        "tag": "p",
        "class": "avsnitt",
        "html": "Ansvarlig myndighet etter bestemmelsene i denne lovs <a data-id=\"lov/1995-08-04-54/kap7\" class=\" reference\" href=\"/lov/1995-08-04-54/kap7\">kapittel VII</a>-a er departementet. Kongen kan delegere departementets oppgaver som ansvarlig myndighet til andre statlige organer, fylkeskommunen eller kommunen, og samtidig gi pålegg om å utføre disse oppgavene.",
        "text": "Ansvarlig myndighet etter bestemmelsene i denne lovs kapittel VII-a er departementet. Kongen kan delegere departementets oppgaver som ansvarlig myndighet til andre statlige organer, fylkeskommunen eller kommunen, og samtidig gi pålegg om å utføre disse oppgavene."
    },
    {
        "tag": "p",
        "class": "avsnitt",
        "html": "Departementet kan gi nærmere retningslinjer om utøvelse av denne myndighet.",
        "text": "Departementet kan gi nærmere retningslinjer om utøvelse av denne myndighet."
    }
]