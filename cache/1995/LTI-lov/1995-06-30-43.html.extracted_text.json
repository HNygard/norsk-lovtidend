[
    {
        "tag": "p",
        "class": "marg",
        "html": "<a data-id=\"forarbeid/otprp-29-199495\" class=\" reference\" href=\"/forarbeid/otprp-29-199495\">Ot.prp.nr.29 (1994–1995)</a>, <a data-id=\"forarbeid/inns-o-59-199495\" class=\" reference\" href=\"/forarbeid/inns-o-59-199495\">Innst.O.nr.59 (1994–1995)</a>, Besl.O.nr.64 (1994–1995). Odels- og lagtingsvedtak hhv. 6. og 13. juni 1995. Fremja av Barne- og familiedepartementet.",
        "text": "Ot.prp.nr.29 (1994–1995), Innst.O.nr.59 (1994–1995), Besl.O.nr.64 (1994–1995). Odels- og lagtingsvedtak hhv. 6. og 13. juni 1995. Fremja av Barne- og familiedepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1978-06-09-45\" class=\" reference\" href=\"/lov/1978-06-09-45\">lov av 9. juni 1978 nr. 45</a> om likestilling mellom kjønnene skal det gjerast følgjande endringar:",
        "text": "I lov av 9. juni 1978 nr. 45 om likestilling mellom kjønnene skal det gjerast følgjande endringar:"
    },
    {
        "tag": "p",
        "class": "avsnitt",
        "html": "§ 3 skal lyda:",
        "text": "§ 3 skal lyda:"
    },
    {
        "tag": "p",
        "class": "marg",
        "html": "<em class=\" \">(Generalklausul)</em>",
        "text": "(Generalklausul)"
    },
    {
        "tag": "p",
        "class": "avsnitt",
        "html": "Forskjellsbehandling av kvinner og menn er ikke tillatt.",
        "text": "Forskjellsbehandling av kvinner og menn er ikke tillatt."
    },
    {
        "tag": "p",
        "class": "avsnitt",
        "html": "Med forskjellsbehandling menes handlinger som stiller kvinner og menn ulikt fordi de er av forskjellig kjønn. Som forskjellsbehandling regnes videre en handling som faktisk virker slik at det ene kjønn på urimelig måte stilles dårligere enn det annet.",
        "text": "Med forskjellsbehandling menes handlinger som stiller kvinner og menn ulikt fordi de er av forskjellig kjønn. Som forskjellsbehandling regnes videre en handling som faktisk virker slik at det ene kjønn på urimelig måte stilles dårligere enn det annet."
    },
    {
        "tag": "p",
        "class": "avsnitt",
        "html": "Ulik behandling som i samsvar med lovens formål fremmer likestilling mellom kjønnene er ikke i strid med første ledd. Det samme gjelder kvinners særlige rettigheter ut fra den eksisterende ulike situasjon mellom kvinner og menn.",
        "text": "Ulik behandling som i samsvar med lovens formål fremmer likestilling mellom kjønnene er ikke i strid med første ledd. Det samme gjelder kvinners særlige rettigheter ut fra den eksisterende ulike situasjon mellom kvinner og menn."
    },
    {
        "tag": "p",
        "class": "avsnitt",
        "html": "Kongen kan gi nærmere bestemmelser om hvilke former for ulik behandling som tillates i medhold av denne lov, herunder bestemmelser om særbehandling av menn i forbindelse med undervisning av og omsorg for barn.",
        "text": "Kongen kan gi nærmere bestemmelser om hvilke former for ulik behandling som tillates i medhold av denne lov, herunder bestemmelser om særbehandling av menn i forbindelse med undervisning av og omsorg for barn."
    },
    {
        "tag": "p",
        "class": "avsnitt",
        "html": "§ 4 skal lyda:",
        "text": "§ 4 skal lyda:"
    },
    {
        "tag": "p",
        "class": "marg",
        "html": "<em class=\" \">(Likestilling ved ansettelse m.v.)</em>",
        "text": "(Likestilling ved ansettelse m.v.)"
    },
    {
        "tag": "p",
        "class": "avsnitt",
        "html": "Såframt det ikke finnes en åpenbar grunn for det, må en stilling ikke lyses ledig for bare det ene kjønn. Utlysningen må heller ikke gi inntrykk av at arbeidsgiveren forventer eller foretrekker det ene kjønn til stillingen.",
        "text": "Såframt det ikke finnes en åpenbar grunn for det, må en stilling ikke lyses ledig for bare det ene kjønn. Utlysningen må heller ikke gi inntrykk av at arbeidsgiveren forventer eller foretrekker det ene kjønn til stillingen."
    },
    {
        "tag": "p",
        "class": "avsnitt",
        "html": "Ved ansettelse, forfremmelse, oppsigelse eller permittering må det ikke gjøres forskjell på kvinner og menn i strid med § 3.",
        "text": "Ved ansettelse, forfremmelse, oppsigelse eller permittering må det ikke gjøres forskjell på kvinner og menn i strid med § 3."
    },
    {
        "tag": "p",
        "class": "avsnitt",
        "html": "Arbeidssøker som ikke har fått en utlyst stilling, kan kreve at arbeidsgiveren skriftlig opplyser hvilken utdanning, praksis og andre klart konstaterbare kvalifikasjoner for arbeidet den ansatte av det annet kjønn har.",
        "text": "Arbeidssøker som ikke har fått en utlyst stilling, kan kreve at arbeidsgiveren skriftlig opplyser hvilken utdanning, praksis og andre klart konstaterbare kvalifikasjoner for arbeidet den ansatte av det annet kjønn har."
    },
    {
        "tag": "p",
        "class": "avsnitt",
        "html": "Hvis det kan påvises ulik behandling av kvinner og menn ved ansettelse, forfremmelse, oppsigelse eller permittering, må arbeidsgiveren sannsynliggjøre at dette ikke skyldes søkernes eller arbeidstakernes kjønn.",
        "text": "Hvis det kan påvises ulik behandling av kvinner og menn ved ansettelse, forfremmelse, oppsigelse eller permittering, må arbeidsgiveren sannsynliggjøre at dette ikke skyldes søkernes eller arbeidstakernes kjønn."
    },
    {
        "tag": "p",
        "class": "avsnitt",
        "html": "§ 5 skal lyda:",
        "text": "§ 5 skal lyda:"
    },
    {
        "tag": "p",
        "class": "marg",
        "html": "<em class=\" \">(Lik lønn for arbeid av lik verdi)</em>",
        "text": "(Lik lønn for arbeid av lik verdi)"
    },
    {
        "tag": "p",
        "class": "avsnitt",
        "html": "Kvinner og menn i samme virksomhet skal ha lik lønn for arbeid av lik verdi.",
        "text": "Kvinner og menn i samme virksomhet skal ha lik lønn for arbeid av lik verdi."
    },
    {
        "tag": "p",
        "class": "avsnitt",
        "html": "Med lønn menes det alminnelige arbeidsvederlag samt alle andre tillegg eller fordeler i penger eller andre goder som ytes av arbeidsgiveren.",
        "text": "Med lønn menes det alminnelige arbeidsvederlag samt alle andre tillegg eller fordeler i penger eller andre goder som ytes av arbeidsgiveren."
    },
    {
        "tag": "p",
        "class": "avsnitt",
        "html": "Med lik lønn menes at lønnen fastsettes på samme måte for kvinner og menn uten hensyn til kjønn.",
        "text": "Med lik lønn menes at lønnen fastsettes på samme måte for kvinner og menn uten hensyn til kjønn."
    },
    {
        "tag": "p",
        "class": "avsnitt",
        "html": "Hvis det kan påvises lønnsmessig ulik behandling av kvinner og menn som utfører arbeid av lik verdi i samme virksomhet, må arbeidsgiveren sannsynliggjøre at dette ikke skyldes arbeidstakernes kjønn.",
        "text": "Hvis det kan påvises lønnsmessig ulik behandling av kvinner og menn som utfører arbeid av lik verdi i samme virksomhet, må arbeidsgiveren sannsynliggjøre at dette ikke skyldes arbeidstakernes kjønn."
    },
    {
        "tag": "p",
        "class": "avsnitt",
        "html": "Kongen kan i forskrifter gi nærmere regler for hva som skal regnes som samme virksomhet i stat og kommune.",
        "text": "Kongen kan i forskrifter gi nærmere regler for hva som skal regnes som samme virksomhet i stat og kommune."
    },
    {
        "tag": "p",
        "class": "avsnitt",
        "html": "§ 6 skal lyda:",
        "text": "§ 6 skal lyda:"
    },
    {
        "tag": "p",
        "class": "marg",
        "html": "<em class=\" \">(Lik rett til utdanning)</em>",
        "text": "(Lik rett til utdanning)"
    },
    {
        "tag": "p",
        "class": "avsnitt",
        "html": "Kvinner og menn har samme rett til utdanning.",
        "text": "Kvinner og menn har samme rett til utdanning."
    },
    {
        "tag": "p",
        "class": "avsnitt",
        "html": "Arbeidsgiver skal likestille kvinner og menn når det gjelder opplæring, videreutdanning og permisjon i forbindelse med utdanning o.l.",
        "text": "Arbeidsgiver skal likestille kvinner og menn når det gjelder opplæring, videreutdanning og permisjon i forbindelse med utdanning o.l."
    },
    {
        "tag": "p",
        "class": "avsnitt",
        "html": "Ved opptak til kurs, skole og studium, og ved andre tiltak med sikte på rekruttering til yrke eller profesjon, er det på ellers tilnærmet like vilkår adgang til å gi fordeler til det ene kjønn dersom det på sikt er egnet til å rette opp en mangel på likevekt mellom kjønnene i vedkommende yrke eller profesjon.",
        "text": "Ved opptak til kurs, skole og studium, og ved andre tiltak med sikte på rekruttering til yrke eller profesjon, er det på ellers tilnærmet like vilkår adgang til å gi fordeler til det ene kjønn dersom det på sikt er egnet til å rette opp en mangel på likevekt mellom kjønnene i vedkommende yrke eller profesjon."
    },
    {
        "tag": "p",
        "class": "avsnitt",
        "html": "Hvis det kan påvises ulik behandling ved forhold som nevnt i annet ledd, må arbeidsgiveren sannsynliggjøre at dette ikke skyldes arbeidstakernes kjønn.",
        "text": "Hvis det kan påvises ulik behandling ved forhold som nevnt i annet ledd, må arbeidsgiveren sannsynliggjøre at dette ikke skyldes arbeidstakernes kjønn."
    },
    {
        "tag": "p",
        "class": "avsnitt",
        "html": "§ 21 skal lyda:",
        "text": "§ 21 skal lyda:"
    },
    {
        "tag": "p",
        "class": "marg",
        "html": "<em class=\" \">(Representasjon av begge kjønn i alle offentlige utvalg m.v.)</em>",
        "text": "(Representasjon av begge kjønn i alle offentlige utvalg m.v.)"
    },
    {
        "tag": "p",
        "class": "avsnitt",
        "html": "Når et offentlig organ oppnevner eller velger utvalg, styrer, råd, nemnder m.v. med 4 medlemmer eller flere, skal hvert kjønn være representert med minst 40 prosent av medlemmene. I utvalg med 2 eller 3 medlemmer skal begge kjønn være representert. Disse reglene gjelder også for varamedlemmer.",
        "text": "Når et offentlig organ oppnevner eller velger utvalg, styrer, råd, nemnder m.v. med 4 medlemmer eller flere, skal hvert kjønn være representert med minst 40 prosent av medlemmene. I utvalg med 2 eller 3 medlemmer skal begge kjønn være representert. Disse reglene gjelder også for varamedlemmer."
    },
    {
        "tag": "p",
        "class": "avsnitt",
        "html": "Det kan gjøres unntak fra reglene i første ledd når det foreligger særlige forhold som gjør det åpenbart urimelig å oppfylle kravene.",
        "text": "Det kan gjøres unntak fra reglene i første ledd når det foreligger særlige forhold som gjør det åpenbart urimelig å oppfylle kravene."
    },
    {
        "tag": "p",
        "class": "avsnitt",
        "html": "Reglene i denne paragraf gjelder ikke for utvalg m.v. som etter lov bare skal ha medlemmer fra direkte valgte forsamlinger.",
        "text": "Reglene i denne paragraf gjelder ikke for utvalg m.v. som etter lov bare skal ha medlemmer fra direkte valgte forsamlinger."
    },
    {
        "tag": "p",
        "class": "avsnitt",
        "html": "For utvalg m.v. valgt av folkevalgte organer i kommuner og fylkeskommuner gjelder bestemmelsene i kommuneloven.",
        "text": "For utvalg m.v. valgt av folkevalgte organer i kommuner og fylkeskommuner gjelder bestemmelsene i kommuneloven."
    },
    {
        "tag": "p",
        "class": "avsnitt",
        "html": "Kongen gir bestemmelser om håndheving og rapportering og kan gi utfyllende bestemmelser etter denne paragraf.",
        "text": "Kongen gir bestemmelser om håndheving og rapportering og kan gi utfyllende bestemmelser etter denne paragraf."
    },
    {
        "tag": "p",
        "class": "avsnitt",
        "html": "Reglene i denne paragraf medfører ingen begrensning i de regler som ellers gjelder om representasjon i offentlige utvalg m.v. etter denne lovs bestemmelse om forskjellsbehandling.",
        "text": "Reglene i denne paragraf medfører ingen begrensning i de regler som ellers gjelder om representasjon i offentlige utvalg m.v. etter denne lovs bestemmelse om forskjellsbehandling."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Loven trer i kraft fra 1. august 1995.",
        "text": "Loven trer i kraft fra 1. august 1995."
    }
]