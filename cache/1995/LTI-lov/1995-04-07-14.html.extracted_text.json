[
    {
        "tag": "p",
        "class": "marg",
        "html": "<a data-id=\"forarbeid/otprp-9-199495\" class=\" reference\" href=\"/forarbeid/otprp-9-199495\">Ot.prp.nr.9 (1994–1995)</a>, <a data-id=\"forarbeid/inns-o-29-199495\" class=\" reference\" href=\"/forarbeid/inns-o-29-199495\">Innst.O.nr.29 (1994–1995)</a>, Besl.O.nr.36 (1994–1995). Odels- og lagtingsvedtak hhv. 14. og 23. februar 1995. Fremmet av Finans- og tolldepartementet.",
        "text": "Ot.prp.nr.9 (1994–1995), Innst.O.nr.29 (1994–1995), Besl.O.nr.36 (1994–1995). Odels- og lagtingsvedtak hhv. 14. og 23. februar 1995. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1980-05-23-11\" class=\" reference\" href=\"/lov/1980-05-23-11\">lov av 23. mai 1980 nr. 11</a> om stiftelser gjøres følgende endringer:",
        "text": "I lov av 23. mai 1980 nr. 11 om stiftelser gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§10\" class=\" reference\" href=\"/lov/1980-05-23-11/%C2%A710\">§ 10</a> skal lyde:",
        "text": "§ 10 skal lyde:"
    },
    {
        "tag": "p",
        "class": "avsnitt",
        "html": "Enhver stiftelse har regnskapsplikt etter lov om regnskapsplikt m.v. (regnskapsloven) av <a data-id=\"lov/1977-05-13-35\" class=\" reference\" href=\"/lov/1977-05-13-35\">13. mai 1977 nr 35</a>.",
        "text": "Enhver stiftelse har regnskapsplikt etter lov om regnskapsplikt m.v. (regnskapsloven) av 13. mai 1977 nr 35."
    },
    {
        "tag": "p",
        "class": "avsnitt",
        "html": "Årsoppgjør og revisjonsberetning skal sendes fylkesmannen innen 1 måned etter fristen i regnskapsloven § 16 siste ledd. Innsendingsplikten gjelder likevel ikke for stiftelser som etter § 18 ikke skal registerføres av fylkesmannen. Dersom årsoppgjøret ikke gir tilstrekkelig opplysninger skal styret avgi årsberetning om virksomheten.",
        "text": "Årsoppgjør og revisjonsberetning skal sendes fylkesmannen innen 1 måned etter fristen i regnskapsloven § 16 siste ledd. Innsendingsplikten gjelder likevel ikke for stiftelser som etter § 18 ikke skal registerføres av fylkesmannen. Dersom årsoppgjøret ikke gir tilstrekkelig opplysninger skal styret avgi årsberetning om virksomheten."
    },
    {
        "tag": "p",
        "class": "avsnitt",
        "html": "Departementet kan i forskrift gi særlige regler om årsoppgjøret og innsendingsplikten i private, ikke næringsdrivende stiftelser der forvaltningskapitalen ikke overstiger kr. 500.000.",
        "text": "Departementet kan i forskrift gi særlige regler om årsoppgjøret og innsendingsplikten i private, ikke næringsdrivende stiftelser der forvaltningskapitalen ikke overstiger kr. 500.000."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§11\" class=\" reference\" href=\"/lov/1980-05-23-11/%C2%A711\">§ 11</a> skal lyde:",
        "text": "§ 11 skal lyde:"
    },
    {
        "tag": "p",
        "class": "avsnitt",
        "html": "Enhver stiftelse har revisjonsplikt etter <a data-id=\"lov/1964-03-14-2\" class=\" reference\" href=\"/lov/1964-03-14-2\">lov av 14. mars 1964 nr. 2</a> om revisjon og revisorer (revisorloven).",
        "text": "Enhver stiftelse har revisjonsplikt etter lov av 14. mars 1964 nr. 2 om revisjon og revisorer (revisorloven)."
    },
    {
        "tag": "p",
        "class": "avsnitt",
        "html": "Revisjonsplikten etter første punktum gjelder likevel ikke for stiftelser som etter <a data-id=\"lov/1980-05-23-11/§18\" class=\" reference\" href=\"/lov/1980-05-23-11/%C2%A718\">§ 18</a> ikke skal registerføres av fylkesmannen. Departementet kan gi særlige regler om revisjonsplikten i private, ikke næringsdrivende stiftelser der forvaltningskapitalen ikke overstiger kr. 500.000.",
        "text": "Revisjonsplikten etter første punktum gjelder likevel ikke for stiftelser som etter § 18 ikke skal registerføres av fylkesmannen. Departementet kan gi særlige regler om revisjonsplikten i private, ikke næringsdrivende stiftelser der forvaltningskapitalen ikke overstiger kr. 500.000."
    },
    {
        "tag": "p",
        "class": "avsnitt",
        "html": "Revisor skal ved datert påskrift bekrefte at stiftelsens årsoppgjør er i samsvar med lov, forskrifter og stiftelsens formål. Videre skal revisor bekrefte at det er samsvar mellom opplysningene i styrets årsberetning etter <a data-id=\"lov/1980-05-23-11/§28\" class=\" reference\" href=\"/lov/1980-05-23-11/%C2%A728\">§ 28</a> og årsoppgjøret.",
        "text": "Revisor skal ved datert påskrift bekrefte at stiftelsens årsoppgjør er i samsvar med lov, forskrifter og stiftelsens formål. Videre skal revisor bekrefte at det er samsvar mellom opplysningene i styrets årsberetning etter § 28 og årsoppgjøret."
    },
    {
        "tag": "p",
        "class": "avsnitt",
        "html": "Dersom styremedlemmer eller ansatte i stiftelsen, eller nærstående av disse, eller stiftelsens stifter eller nærstående til denne, har mottatt lån eller annen ytelse fra stiftelsen, skal revisor attestere at ytelsen er i samsvar med lov, forskrifter og stiftelsens formål.",
        "text": "Dersom styremedlemmer eller ansatte i stiftelsen, eller nærstående av disse, eller stiftelsens stifter eller nærstående til denne, har mottatt lån eller annen ytelse fra stiftelsen, skal revisor attestere at ytelsen er i samsvar med lov, forskrifter og stiftelsens formål."
    },
    {
        "tag": "p",
        "class": "avsnitt",
        "html": "I revisjonsberetningen skal revisor gjøre rede for utføringen av revisjonen. Det skal gå frem om de plikter som følger av lov eller forskrift er gjennomført, og om stiftelsens bokføring er tilfredsstillende.",
        "text": "I revisjonsberetningen skal revisor gjøre rede for utføringen av revisjonen. Det skal gå frem om de plikter som følger av lov eller forskrift er gjennomført, og om stiftelsens bokføring er tilfredsstillende."
    },
    {
        "tag": "p",
        "class": "avsnitt",
        "html": "Revisor skal oppbevare den revisjonsprotokoll som er nevnt i revisorloven § 8 fjerde ledd. Kopi av revisors merknader i revisjonsprotokollen sendes fortløpende til fylkesmannen.",
        "text": "Revisor skal oppbevare den revisjonsprotokoll som er nevnt i revisorloven § 8 fjerde ledd. Kopi av revisors merknader i revisjonsprotokollen sendes fortløpende til fylkesmannen."
    },
    {
        "tag": "p",
        "class": "avsnitt",
        "html": "Revisor velges av den eller de personer eller organer som etter vedtektene velger eller oppnevner styrets medlemmer.",
        "text": "Revisor velges av den eller de personer eller organer som etter vedtektene velger eller oppnevner styrets medlemmer."
    },
    {
        "tag": "p",
        "class": "avsnitt",
        "html": "Fylkesmannen kan be revisor gjøre nærmere rede for bestemt angitte forhold i stiftelsen. Reglene om revisors taushetsplikt gjelder ikke i forhold til fylkesmannen.",
        "text": "Fylkesmannen kan be revisor gjøre nærmere rede for bestemt angitte forhold i stiftelsen. Reglene om revisors taushetsplikt gjelder ikke i forhold til fylkesmannen."
    },
    {
        "tag": "p",
        "class": "avsnitt",
        "html": "Dersom revisor ikke gjennomfører sine plikter etter denne lov, kan den eller de personer eller organer som etter vedtektene velger eller oppnevner styrets medlemmer frata revisor oppdraget og skal i så fall velge en ny revisor. I slike tilfeller kan fylkesmannen frata revisor oppdraget og oppnevne ny revisor dersom vedkommende organ unnlater å gjøre det. Tilsvarende gjelder dersom vedkommende organ unnlater å oppnevne revisor, eller den som er valgt ikke fyller vilkårene for å være revisor. Fylkesmannens oppnevning gjelder for tiden inntil annen revisor er valgt på foreskrevet måte.",
        "text": "Dersom revisor ikke gjennomfører sine plikter etter denne lov, kan den eller de personer eller organer som etter vedtektene velger eller oppnevner styrets medlemmer frata revisor oppdraget og skal i så fall velge en ny revisor. I slike tilfeller kan fylkesmannen frata revisor oppdraget og oppnevne ny revisor dersom vedkommende organ unnlater å gjøre det. Tilsvarende gjelder dersom vedkommende organ unnlater å oppnevne revisor, eller den som er valgt ikke fyller vilkårene for å være revisor. Fylkesmannens oppnevning gjelder for tiden inntil annen revisor er valgt på foreskrevet måte."
    },
    {
        "tag": "p",
        "class": "avsnitt",
        "html": "Dersom en eller flere kommuner eller en fylkeskommune har betydelig styringsfunksjon i forhold til en stiftelse, ved rett til å velge eller oppnevne styret eller et flertall i styret eller på annen måte, kan kommune- eller fylkesrevisjonen velges som stiftelsens revisor. Det samme gjelder hvor stiftelsens virksomhet i vesentlig grad er basert på tilskudd eller bevilgning fra kommune eller fylkeskommune som nevnt. Forøvrig gjelder reglene i denne paragraf.",
        "text": "Dersom en eller flere kommuner eller en fylkeskommune har betydelig styringsfunksjon i forhold til en stiftelse, ved rett til å velge eller oppnevne styret eller et flertall i styret eller på annen måte, kan kommune- eller fylkesrevisjonen velges som stiftelsens revisor. Det samme gjelder hvor stiftelsens virksomhet i vesentlig grad er basert på tilskudd eller bevilgning fra kommune eller fylkeskommune som nevnt. Forøvrig gjelder reglene i denne paragraf."
    },
    {
        "tag": "p",
        "class": "avsnitt",
        "html": "Dersom staten eller et statsorgan er gitt betydelig styringsfunksjon i en stiftelse, kan Riksrevisjonen velges til revisor. Det samme gjelder hvor stiftelsens virksomhet i vesentlig grad er basert på statlig tilskudd eller bevilgning.",
        "text": "Dersom staten eller et statsorgan er gitt betydelig styringsfunksjon i en stiftelse, kan Riksrevisjonen velges til revisor. Det samme gjelder hvor stiftelsens virksomhet i vesentlig grad er basert på statlig tilskudd eller bevilgning."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§13\" class=\" reference\" href=\"/lov/1980-05-23-11/%C2%A713\">§ 13</a> nytt fjerde skal lyde:",
        "text": "§ 13 nytt fjerde skal lyde:"
    },
    {
        "tag": "p",
        "class": "avsnitt",
        "html": "Fylkesmannen kan på vegne av stiftelsen begjære offentlig påtale av straffbare handlinger begått av personer nevnt i første og annet ledd.",
        "text": "Fylkesmannen kan på vegne av stiftelsen begjære offentlig påtale av straffbare handlinger begått av personer nevnt i første og annet ledd."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§17a\" class=\" reference\" href=\"/lov/1980-05-23-11/%C2%A717a\">§ 17A</a> (ny) skal lyde:",
        "text": "§ 17A (ny) skal lyde:"
    },
    {
        "tag": "p",
        "class": "avsnitt",
        "html": "Som vedlegg til årsoppgjøret skal det gis en spesifisert oppgave over:",
        "text": "Som vedlegg til årsoppgjøret skal det gis en spesifisert oppgave over:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">stiftelsens faste eiendommer, pantobligasjoner og andre verdipapirer, bankinnskudd og andre formuesgjenstander som sikrer stiftelsens kapital eller er av vesentlig betydning for virksomhet stiftelsen driver,</td></tr>",
        "text": "a)\tstiftelsens faste eiendommer, pantobligasjoner og andre verdipapirer, bankinnskudd og andre formuesgjenstander som sikrer stiftelsens kapital eller er av vesentlig betydning for virksomhet stiftelsen driver,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">utbetalte legatporsjoner og ytelser fra stiftelsen i henhold til dens formål og</td></tr>",
        "text": "b)\tutbetalte legatporsjoner og ytelser fra stiftelsen i henhold til dens formål og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">lønn og andre ytelser til styremedlemmer og forretningsfører.</td></tr>",
        "text": "c)\tlønn og andre ytelser til styremedlemmer og forretningsfører."
    },
    {
        "tag": "p",
        "class": "avsnitt",
        "html": "Oppgaven skal attesteres av stiftelsens revisor. Vedkommende bank kan bekrefte verdipapirer, bankinnskudd og andre eiendeler under bankforvaltning.",
        "text": "Oppgaven skal attesteres av stiftelsens revisor. Vedkommende bank kan bekrefte verdipapirer, bankinnskudd og andre eiendeler under bankforvaltning."
    },
    {
        "tag": "p",
        "class": "avsnitt",
        "html": "Dersom stiftelsens midler er lånt ut med pant i fast eiendom eller dersom stiftelsen eier fast eiendom, skal revisor attestere at eiendommen er tilstrekkelig forsikret.",
        "text": "Dersom stiftelsens midler er lånt ut med pant i fast eiendom eller dersom stiftelsen eier fast eiendom, skal revisor attestere at eiendommen er tilstrekkelig forsikret."
    },
    {
        "tag": "p",
        "class": "avsnitt",
        "html": "Er det i regnskapsåret gitt ytelser til personer eller institusjoner som ikke er navngitt i stiftelsens vedtekter, skal revisor attestere at utdelingen er godkjent av styret.",
        "text": "Er det i regnskapsåret gitt ytelser til personer eller institusjoner som ikke er navngitt i stiftelsens vedtekter, skal revisor attestere at utdelingen er godkjent av styret."
    },
    {
        "tag": "p",
        "class": "avsnitt",
        "html": "Er det i regnskapsåret ytet nye lån av stiftelsens midler, skal revisor attestere at lånebeløpet er utbetalt provisjonsfritt.",
        "text": "Er det i regnskapsåret ytet nye lån av stiftelsens midler, skal revisor attestere at lånebeløpet er utbetalt provisjonsfritt."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§20\" class=\" reference\" href=\"/lov/1980-05-23-11/%C2%A720\">§ 20</a> oppheves.",
        "text": "§ 20 oppheves."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§21\" class=\" reference\" href=\"/lov/1980-05-23-11/%C2%A721\">§ 21</a> oppheves.",
        "text": "§ 21 oppheves."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§28\" class=\" reference\" href=\"/lov/1980-05-23-11/%C2%A728\">§ 28</a> skal lyde:",
        "text": "§ 28 skal lyde:"
    },
    {
        "tag": "p",
        "class": "avsnitt",
        "html": "For styre og forretningsfører gjelder reglene i <a data-id=\"lov/1997-06-13-44/§8-1\" class=\" reference\" href=\"/lov/1997-06-13-44/%C2%A78-1\">aksjeloven §§ 8-1</a> til 8-16 så langt de passer. Et stiftelsesorgan kan likevel velge sine egne medlemmer dersom <a data-id=\"lov/1980-05-23-11/§27\" class=\" reference\" href=\"/lov/1980-05-23-11/%C2%A727\">§ 27</a> ikke er til hinder for dette.",
        "text": "For styre og forretningsfører gjelder reglene i aksjeloven §§ 8-1 til 8-16 så langt de passer. Et stiftelsesorgan kan likevel velge sine egne medlemmer dersom § 27 ikke er til hinder for dette."
    },
    {
        "tag": "p",
        "class": "avsnitt",
        "html": "Reglene i <a data-id=\"lov/1997-06-13-44/§10-1\" class=\" reference\" href=\"/lov/1997-06-13-44/%C2%A710-1\">aksjeloven §§ 10-1</a> til <a data-id=\"lov/1997-06-13-44/§10-12\" class=\" reference\" href=\"/lov/1997-06-13-44/%C2%A710-12\">10-12</a> gjelder så langt de passer. Ved anvendelse av reglene der trer den eller de personer eller organer som etter vedtektene velger eller oppnevner styrets medlemmer i generalforsamlingens sted.",
        "text": "Reglene i aksjeloven §§ 10-1 til 10-12 gjelder så langt de passer. Ved anvendelse av reglene der trer den eller de personer eller organer som etter vedtektene velger eller oppnevner styrets medlemmer i generalforsamlingens sted."
    },
    {
        "tag": "p",
        "class": "avsnitt",
        "html": "Stiftelsen skal utarbeide årsberetning etter reglene i regnskapsloven § 21A. Årsoppgjøret skal godkjennes av den eller de personer eller organer som er nevnt i annet ledd. Disse personer eller organer har også myndighet til å iverksette gransking og pålegge opplysningsplikt etter reglene i § 22.",
        "text": "Stiftelsen skal utarbeide årsberetning etter reglene i regnskapsloven § 21A. Årsoppgjøret skal godkjennes av den eller de personer eller organer som er nevnt i annet ledd. Disse personer eller organer har også myndighet til å iverksette gransking og pålegge opplysningsplikt etter reglene i § 22."
    },
    {
        "tag": "p",
        "class": "avsnitt",
        "html": "<a data-id=\"lov/1980-05-23-11/§28a\" class=\" reference\" href=\"/lov/1980-05-23-11/%C2%A728a\">§ 28A</a> (ny) skal lyde:",
        "text": "§ 28A (ny) skal lyde:"
    },
    {
        "tag": "p",
        "class": "avsnitt",
        "html": "For stiftelser som nevnt i <a data-id=\"lov/1980-05-23-11/§24\" class=\" reference\" href=\"/lov/1980-05-23-11/%C2%A724\">§ 24</a> første ledd nr. 3 gjelder særskilt:",
        "text": "For stiftelser som nevnt i § 24 første ledd nr. 3 gjelder særskilt:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Utdeling på aksjer og andeler i selskaper stiftelsen har bestemmende innflytelse over, og renter til og fra slike selskap, skal inntas i en særskilt oppgave, dersom slike utdelinger ikke er vist ved spesifikasjoner i resultatregnskapet. Aksjer og andeler i slike selskaper skal på samme måte inntas i særskilt oppgave dersom aksjene mv. ikke er vist ved spesifikasjoner i balansen.</td></tr>",
        "text": "1.\tUtdeling på aksjer og andeler i selskaper stiftelsen har bestemmende innflytelse over, og renter til og fra slike selskap, skal inntas i en særskilt oppgave, dersom slike utdelinger ikke er vist ved spesifikasjoner i resultatregnskapet. Aksjer og andeler i slike selskaper skal på samme måte inntas i særskilt oppgave dersom aksjene mv. ikke er vist ved spesifikasjoner i balansen."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Revisor skal gjennomføre undersøkelser i selskaper stiftelsen har dominerende innflytelse over i samme utstrekning som det er nødvendig ved konsernoppgjør etter regnskapsloven § 21B. Revisor har samme rett til å foreta slike undersøkelser i stiftelsen selv.</td></tr>",
        "text": "2.\tRevisor skal gjennomføre undersøkelser i selskaper stiftelsen har dominerende innflytelse over i samme utstrekning som det er nødvendig ved konsernoppgjør etter regnskapsloven § 21B. Revisor har samme rett til å foreta slike undersøkelser i stiftelsen selv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">I tillegg til stiftelsens årsoppgjør skal det utarbeides et konsernoppgjør for stiftelsen og selskaper og andre formuesmasser som stiftelsen har bestemmende innflytelse over. I konsernoppgjøret skal stiftelsen og de nevnte selskaper mv. sees som én økonomisk enhet i samsvar med regnskapsloven § 21A. Konsernoppgjør etter første punktum utarbeides etter reglene for konsernoppgjør i regnskapsloven § 21B, hvor stiftelsen regnes som morselskap i forhold til <a data-id=\"lov/1985-06-21-83/§1-2\" class=\" reference\" href=\"/lov/1985-06-21-83/%C2%A71-2\">selskapsloven § 1-2</a>. Konsernoppgjøret revideres av stiftelsens revisor som avgir særskilt revisjonsberetning for konsernoppgjøret.</td></tr>",
        "text": "3.\tI tillegg til stiftelsens årsoppgjør skal det utarbeides et konsernoppgjør for stiftelsen og selskaper og andre formuesmasser som stiftelsen har bestemmende innflytelse over. I konsernoppgjøret skal stiftelsen og de nevnte selskaper mv. sees som én økonomisk enhet i samsvar med regnskapsloven § 21A. Konsernoppgjør etter første punktum utarbeides etter reglene for konsernoppgjør i regnskapsloven § 21B, hvor stiftelsen regnes som morselskap i forhold til selskapsloven § 1-2. Konsernoppgjøret revideres av stiftelsens revisor som avgir særskilt revisjonsberetning for konsernoppgjøret."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringen i <a data-id=\"lov/1980-05-23-11/§10\" class=\" reference\" href=\"/lov/1980-05-23-11/%C2%A710\">§ 10</a> tredje ledd og i <a data-id=\"lov/1980-05-23-11/§11\" class=\" reference\" href=\"/lov/1980-05-23-11/%C2%A711\">§ 11</a> annet ledd trer i kraft straks. Forøvrig trer endringene under I i kraft fra den tid Kongen bestemmer.",
        "text": "Endringen i § 10 tredje ledd og i § 11 annet ledd trer i kraft straks. Forøvrig trer endringene under I i kraft fra den tid Kongen bestemmer."
    }
]