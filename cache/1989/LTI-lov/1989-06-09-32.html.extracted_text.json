[
    {
        "tag": "p",
        "class": "marg",
        "html": "<a data-id=\"forarbeid/otprp-52-198889\" class=\" reference\" href=\"/forarbeid/otprp-52-198889\">Ot.prp.nr.52 (1988–1989)</a>, Innst.O.nr.67 (1988–1989), Besl.O.nr.84 (1988–1989), Odels- og Lagtingsvedtak 20. og 25. mai 1989. Fremja av Kultur- og vitenskapsdepartementet.",
        "text": "Ot.prp.nr.52 (1988–1989), Innst.O.nr.67 (1988–1989), Besl.O.nr.84 (1988–1989), Odels- og Lagtingsvedtak 20. og 25. mai 1989. Fremja av Kultur- og vitenskapsdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Føremål</em>",
        "text": "Føremål"
    },
    {
        "tag": "p",
        "class": "avsnitt",
        "html": "Føremålet med denne lova er å tryggja avleveringa av dokument med allment tilgjengeleg informasjon til nasjonale samlingar, slik at desse vitnemåla om norsk kultur og samfunnsliv kan verta bevarte og gjorde tilgjengelege som kjeldemateriale for forsking og dokumentasjon.",
        "text": "Føremålet med denne lova er å tryggja avleveringa av dokument med allment tilgjengeleg informasjon til nasjonale samlingar, slik at desse vitnemåla om norsk kultur og samfunnsliv kan verta bevarte og gjorde tilgjengelege som kjeldemateriale for forsking og dokumentasjon."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Geografisk verkeområde</em>",
        "text": "Geografisk verkeområde"
    },
    {
        "tag": "p",
        "class": "avsnitt",
        "html": "Kongen kan fastsetja at lova òg skal gjelda for Svalbard og den norske delen av kontinentalsokkelen.",
        "text": "Kongen kan fastsetja at lova òg skal gjelda for Svalbard og den norske delen av kontinentalsokkelen."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Definisjonar</em>",
        "text": "Definisjonar"
    },
    {
        "tag": "p",
        "class": "avsnitt",
        "html": "I denne lova vert desse omgrepa nytta slik:",
        "text": "I denne lova vert desse omgrepa nytta slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Medium: noko som kan lagra informasjon.</td></tr>",
        "text": "-\tMedium: noko som kan lagra informasjon."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Dokument: eitt eller fleire like eksemplar av eit medium som lagrar informasjon for seinare lesing, lyding, framsyning eller overføring.</td></tr>",
        "text": "-\tDokument: eitt eller fleire like eksemplar av eit medium som lagrar informasjon for seinare lesing, lyding, framsyning eller overføring."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Utgjevar: den som for eiga rekning lagar eller får laga eit dokument for å gjera det tilgjengeleg for allmenta.</td></tr>",
        "text": "-\tUtgjevar: den som for eiga rekning lagar eller får laga eit dokument for å gjera det tilgjengeleg for allmenta."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Produsent: den som framstiller eksemplar av eit dokument for ein utgjevar.</td></tr>",
        "text": "-\tProdusent: den som framstiller eksemplar av eit dokument for ein utgjevar."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Importør: den som for eiga rekning tek inn i landet dokument utgjeve i utlandet, for å gjera det tilgjengeleg for allmenta i Noreg.</td></tr>",
        "text": "-\tImportør: den som for eiga rekning tek inn i landet dokument utgjeve i utlandet, for å gjera det tilgjengeleg for allmenta i Noreg."
    },
    {
        "tag": "p",
        "class": "avsnitt",
        "html": "Eit dokument er gjort tilgjengeleg for allmenta når",
        "text": "Eit dokument er gjort tilgjengeleg for allmenta når"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">eksemplar av dokumentet vert bode fram for sal, utleige eller utlån, eller når dokumentet på annan måte vert spreidd utanfor ein privat krins,</td></tr>",
        "text": "-\teksemplar av dokumentet vert bode fram for sal, utleige eller utlån, eller når dokumentet på annan måte vert spreidd utanfor ein privat krins,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">informasjonen i dokumentet vert gjord tilgjengeleg utanfor ein privat krins gjennom framføring, framsyning, kringkasting, direktekopling e.l.</td></tr>",
        "text": "-\tinformasjonen i dokumentet vert gjord tilgjengeleg utanfor ein privat krins gjennom framføring, framsyning, kringkasting, direktekopling e.l."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Kva som skal avleverast</em>",
        "text": "Kva som skal avleverast"
    },
    {
        "tag": "p",
        "class": "avsnitt",
        "html": "Dokument som er gjort tilgjengeleg for allmenta skal avleverast slik:",
        "text": "Dokument som er gjort tilgjengeleg for allmenta skal avleverast slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Dokument av papir eller papirliknande medium, mikroformer og fotografi i sju eksemplar.</td></tr>",
        "text": "-\tDokument av papir eller papirliknande medium, mikroformer og fotografi i sju eksemplar."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Lydfesting, film, videogram, edb-dokument og kombinasjonar av desse dokumenttypane i to eksemplar.</td></tr>",
        "text": "-\tLydfesting, film, videogram, edb-dokument og kombinasjonar av desse dokumenttypane i to eksemplar."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">Opptak av kringkastingsprogram i eitt eksemplar.</td></tr>",
        "text": "-\tOpptak av kringkastingsprogram i eitt eksemplar."
    },
    {
        "tag": "p",
        "class": "avsnitt",
        "html": "Dokument laga i utlandet skal berre avleverast dersom det er laga for norsk utgjevar eller særskilt tilpassa allmenta i Noreg.",
        "text": "Dokument laga i utlandet skal berre avleverast dersom det er laga for norsk utgjevar eller særskilt tilpassa allmenta i Noreg."
    },
    {
        "tag": "p",
        "class": "avsnitt",
        "html": "Kongen kan gjera unnatak frå eller avgrensa avleveringsplikta og gje særskilde føresegner om kva form eller kvalitet avleveringseksemplar skal ha og om kva opplysningar som skal følgja dokumentet.",
        "text": "Kongen kan gjera unnatak frå eller avgrensa avleveringsplikta og gje særskilde føresegner om kva form eller kvalitet avleveringseksemplar skal ha og om kva opplysningar som skal følgja dokumentet."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Kven som skal avlevera m.m.</em>",
        "text": "Kven som skal avlevera m.m."
    },
    {
        "tag": "p",
        "class": "avsnitt",
        "html": "Avleveringsplikt kan påleggjast utgjevar, produsent og importør av dokument som vert gjort tilgjengeleg for allmenta, og dessutan den som i kraft av lov eller konsesjon har rett til å driva kringkasting.",
        "text": "Avleveringsplikt kan påleggjast utgjevar, produsent og importør av dokument som vert gjort tilgjengeleg for allmenta, og dessutan den som i kraft av lov eller konsesjon har rett til å driva kringkasting."
    },
    {
        "tag": "p",
        "class": "avsnitt",
        "html": "Dokument skal avleverast utan vederlag. Når avleveringseksemplara representerer ein svært stor kostnad for den avleveringspliktige, kan mottaksinstitusjonen etter søknad gje heil eller delvis refusjon for produksjonskostnadene.",
        "text": "Dokument skal avleverast utan vederlag. Når avleveringseksemplara representerer ein svært stor kostnad for den avleveringspliktige, kan mottaksinstitusjonen etter søknad gje heil eller delvis refusjon for produksjonskostnadene."
    },
    {
        "tag": "p",
        "class": "avsnitt",
        "html": "Sending av dokument til mottaksinstitusjonen skal kostast av den avleveringspliktige.",
        "text": "Sending av dokument til mottaksinstitusjonen skal kostast av den avleveringspliktige."
    },
    {
        "tag": "p",
        "class": "avsnitt",
        "html": "Kongen fastset nærare reglar om kven som har avleveringsplikt, kvar avleveringspliktig dokument skal sendast, tidspunktet for innsending og korleis sendinga skal skje.",
        "text": "Kongen fastset nærare reglar om kven som har avleveringsplikt, kvar avleveringspliktig dokument skal sendast, tidspunktet for innsending og korleis sendinga skal skje."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Når den avleveringspliktige ikkje er handlefør</em>",
        "text": "Når den avleveringspliktige ikkje er handlefør"
    },
    {
        "tag": "p",
        "class": "avsnitt",
        "html": "Ved konkurs eller død skal buet oppfylla avleveringsplikta.",
        "text": "Ved konkurs eller død skal buet oppfylla avleveringsplikta."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Inndrege dokument</em>",
        "text": "Inndrege dokument"
    },
    {
        "tag": "p",
        "class": "avsnitt",
        "html": "Kongen kan påleggja påtalemakta å syta for avleveringa, dersom avleveringspliktig dokument vert inndrege.",
        "text": "Kongen kan påleggja påtalemakta å syta for avleveringa, dersom avleveringspliktig dokument vert inndrege."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Tvangsfullføring</em>",
        "text": "Tvangsfullføring"
    },
    {
        "tag": "p",
        "class": "avsnitt",
        "html": "Avleveringskrav etter føresegner gjevne i eller i medhald av denne lova er tvangsgrunnlag.",
        "text": "Avleveringskrav etter føresegner gjevne i eller i medhald av denne lova er tvangsgrunnlag."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Straff</em>",
        "text": "Straff"
    },
    {
        "tag": "p",
        "class": "avsnitt",
        "html": "Den som med vilje eller aktlaust handlar i strid med føresegner gjevne i eller i medhald av denne lova, kan straffast med bøter.",
        "text": "Den som med vilje eller aktlaust handlar i strid med føresegner gjevne i eller i medhald av denne lova, kan straffast med bøter."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetjing</em>",
        "text": "Ikraftsetjing"
    },
    {
        "tag": "p",
        "class": "avsnitt",
        "html": "Kongen fastset når denne lova skal ta til å gjelda. Frå same tidspunktet vert <a data-id=\"lov/1939-06-09-2\" class=\" reference\" href=\"/lov/1939-06-09-2\">lov av 9. juni 1939 nr. 2</a> om avleveringsplikt av trykksaker til offentlige biblioteker oppheva.",
        "text": "Kongen fastset når denne lova skal ta til å gjelda. Frå same tidspunktet vert lov av 9. juni 1939 nr. 2 om avleveringsplikt av trykksaker til offentlige biblioteker oppheva."
    }
]