[
    {
        "tag": "p",
        "class": "marg",
        "html": "<a data-id=\"forarbeid/otprp-53-198889\" class=\" reference\" href=\"/forarbeid/otprp-53-198889\">Ot.prp.nr.53 (1988–1989)</a>, Innst.O.nr.91 (1988–1989), Besl.O.nr.118 (1988–1989). Odels- og Lagtingsvedtak hhv. 5. og 12. juni 1989. Fremmet av Finans- og tolldepartementet.",
        "text": "Ot.prp.nr.53 (1988–1989), Innst.O.nr.91 (1988–1989), Besl.O.nr.118 (1988–1989). Odels- og Lagtingsvedtak hhv. 5. og 12. juni 1989. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1985-06-14-61\" class=\" reference\" href=\"/lov/1985-06-14-61\">lov av 14. juni 1985 nr. 61</a> om verdipapirhandel gjøres følgende endringer:",
        "text": "I lov av 14. juni 1985 nr. 61 om verdipapirhandel gjøres følgende endringer:"
    },
    {
        "tag": "p",
        "class": "avsnitt",
        "html": "Ny § 5A Tilbudsplikt ved aksjeerverv skal lyde:",
        "text": "Ny § 5A Tilbudsplikt ved aksjeerverv skal lyde:"
    },
    {
        "tag": "p",
        "class": "avsnitt",
        "html": "Den som gjennom erverv blir eier av børsnoterte aksjer som representerer mer enn 45 pst. av stemmene i et aksjeselskap, plikter straks å gi tilbud om kjøp av de øvrige aksjene i selskapet, jf. dog § 5 C. Dette gjelder også aksjer med begrenset eller ingen stemmerett. Oslo Børs skal avgjøre om et tilbud kan godkjennes.",
        "text": "Den som gjennom erverv blir eier av børsnoterte aksjer som representerer mer enn 45 pst. av stemmene i et aksjeselskap, plikter straks å gi tilbud om kjøp av de øvrige aksjene i selskapet, jf. dog § 5 C. Dette gjelder også aksjer med begrenset eller ingen stemmerett. Oslo Børs skal avgjøre om et tilbud kan godkjennes."
    },
    {
        "tag": "p",
        "class": "avsnitt",
        "html": "Like med erververens egne aksjer regnes aksjer som eies av",
        "text": "Like med erververens egne aksjer regnes aksjer som eies av"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">vedkommendes ektefelle, mindreårige barn eller personer som vedkommende lever sammen med, eller</td></tr>",
        "text": "a)\tvedkommendes ektefelle, mindreårige barn eller personer som vedkommende lever sammen med, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">selskap hvor vedkommende har slik innflytelse som nevnt i <a data-id=\"lov/1976-06-04-59\" class=\" reference\" href=\"/lov/1976-06-04-59\">lov av 4. juni 1976 nr. 59</a> om aksjeselskap <a data-id=\"lov/1976-06-04-59/§1-2\" class=\" reference\" href=\"/lov/1976-06-04-59/%C2%A71-2\">§ 1-2</a>, eller</td></tr>",
        "text": "b)\tselskap hvor vedkommende har slik innflytelse som nevnt i lov av 4. juni 1976 nr. 59 om aksjeselskap § 1-2, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">noen som vedkommende handler etter avtale med eller for øvrig opptrer i forståelse med.</td></tr>",
        "text": "c)\tnoen som vedkommende handler etter avtale med eller for øvrig opptrer i forståelse med."
    },
    {
        "tag": "p",
        "class": "avsnitt",
        "html": "Børsstyret ved Oslo Børs avgjør om det inntrer tilbudsplikt etter dette ledd.",
        "text": "Børsstyret ved Oslo Børs avgjør om det inntrer tilbudsplikt etter dette ledd."
    },
    {
        "tag": "p",
        "class": "avsnitt",
        "html": "Hvis ervervet er avhengig av styrets godkjennelse etter selskapets vedtekter, skal styret ansees å samtykke, hvis ikke saken er avgjort innen tre uker etter at melding om ervervet er mottatt av selskapet.",
        "text": "Hvis ervervet er avhengig av styrets godkjennelse etter selskapets vedtekter, skal styret ansees å samtykke, hvis ikke saken er avgjort innen tre uker etter at melding om ervervet er mottatt av selskapet."
    },
    {
        "tag": "p",
        "class": "avsnitt",
        "html": "Et tilbud kan gjøres betinget av at tilbyderen tilsammen blir eier av aksjer med minst to tredjedeler av stemmene i selskapet.",
        "text": "Et tilbud kan gjøres betinget av at tilbyderen tilsammen blir eier av aksjer med minst to tredjedeler av stemmene i selskapet."
    },
    {
        "tag": "p",
        "class": "avsnitt",
        "html": "Tilbudsprisen skal være minst like høy som det høyeste vederlag tilbyderen har betalt i perioden 6 måneder før tilbudsplikten inntrådte, eller i tilbudsperioden dersom dette er høyere. I de siste tilfelle anses nytt tilbud som fremsatt.",
        "text": "Tilbudsprisen skal være minst like høy som det høyeste vederlag tilbyderen har betalt i perioden 6 måneder før tilbudsplikten inntrådte, eller i tilbudsperioden dersom dette er høyere. I de siste tilfelle anses nytt tilbud som fremsatt."
    },
    {
        "tag": "p",
        "class": "avsnitt",
        "html": "Oppgjør i henhold til tilbudet skal skje i penger. Det kan likevel avtales annet oppgjør. Oppgjøret skal garanteres av bank eller forsikringsselskap etter nærmere regler fastsatt av Oslo Børs.",
        "text": "Oppgjør i henhold til tilbudet skal skje i penger. Det kan likevel avtales annet oppgjør. Oppgjøret skal garanteres av bank eller forsikringsselskap etter nærmere regler fastsatt av Oslo Børs."
    },
    {
        "tag": "p",
        "class": "avsnitt",
        "html": "Tilbudet skal angi en frist for aksjeeiere til å akseptere tilbudet (tilbudsperioden). Fristen kan ikke settes kortere enn tre uker og ikke lenger enn seks uker. Fristen regnes fra det tidspunkt Oslo Børs har godkjent tilbudet.",
        "text": "Tilbudet skal angi en frist for aksjeeiere til å akseptere tilbudet (tilbudsperioden). Fristen kan ikke settes kortere enn tre uker og ikke lenger enn seks uker. Fristen regnes fra det tidspunkt Oslo Børs har godkjent tilbudet."
    },
    {
        "tag": "p",
        "class": "avsnitt",
        "html": "Før tilbudsperiodens utløp kan tilbyderen fremsette nytt tilbud, dersom tilbudet blir godkjent av Oslo Børs. Selskapets aksjeeiere har rett til å velge mellom tilbudene. Fremsettes nytt tilbud forlenges tilbudsperioden med én uke.",
        "text": "Før tilbudsperiodens utløp kan tilbyderen fremsette nytt tilbud, dersom tilbudet blir godkjent av Oslo Børs. Selskapets aksjeeiere har rett til å velge mellom tilbudene. Fremsettes nytt tilbud forlenges tilbudsperioden med én uke."
    },
    {
        "tag": "p",
        "class": "avsnitt",
        "html": "Ny § 5B Forskrifter og unntak skal lyde:",
        "text": "Ny § 5B Forskrifter og unntak skal lyde:"
    },
    {
        "tag": "p",
        "class": "avsnitt",
        "html": "Kongen kan i forskrift fastsette nærmere regler for tilbudsplikt etter § 5A. I slik forskrift kan det bestemmes at reglene også skal gjelde ved erverv av aksjer i grupper av aksjeselskaper hvor aksjene ikke er børsnoterte. En forskrift kan også omfatte unntak for erverv av aksjer ved arv, skifte, gave, eller ved vederlag ved fusjon eller ved inndrivelse av krav mot en skyldner.",
        "text": "Kongen kan i forskrift fastsette nærmere regler for tilbudsplikt etter § 5A. I slik forskrift kan det bestemmes at reglene også skal gjelde ved erverv av aksjer i grupper av aksjeselskaper hvor aksjene ikke er børsnoterte. En forskrift kan også omfatte unntak for erverv av aksjer ved arv, skifte, gave, eller ved vederlag ved fusjon eller ved inndrivelse av krav mot en skyldner."
    },
    {
        "tag": "p",
        "class": "avsnitt",
        "html": "Bestemmelsene i § 5A gjelder ikke for finansinstitusjon som har overtatt aksjer i et selskap for å unngå eller begrense tap på engasjement.",
        "text": "Bestemmelsene i § 5A gjelder ikke for finansinstitusjon som har overtatt aksjer i et selskap for å unngå eller begrense tap på engasjement."
    },
    {
        "tag": "p",
        "class": "avsnitt",
        "html": "Ny § 5C Sanksjoner skal lyde:",
        "text": "Ny § 5C Sanksjoner skal lyde:"
    },
    {
        "tag": "p",
        "class": "avsnitt",
        "html": "Aksjeeiere som har plikt til å fremsette tilbud etter § 5A første ledd, uten å gjøre dette, skal innen fire uker avhende aksjer slik at tilbudsplikten faller bort. Fristen regnes fra det tidspunkt aksjene ble ervervet. Overskrides fristen, kan Oslo Børs etter kunngjøring med fire ukers frist i Norsk lysingsblad la aksjer selge ved offentlig auksjon slik at tilbudsplikten faller bort.",
        "text": "Aksjeeiere som har plikt til å fremsette tilbud etter § 5A første ledd, uten å gjøre dette, skal innen fire uker avhende aksjer slik at tilbudsplikten faller bort. Fristen regnes fra det tidspunkt aksjene ble ervervet. Overskrides fristen, kan Oslo Børs etter kunngjøring med fire ukers frist i Norsk lysingsblad la aksjer selge ved offentlig auksjon slik at tilbudsplikten faller bort."
    },
    {
        "tag": "p",
        "class": "avsnitt",
        "html": "Aksjeeiere som forsømmer sin tilbudsplikt etter § 5A første ledd kan, så lenge tilbudsplikten foreligger, ikke utøve andre rettigheter i selskapet enn retten til å heve utbytte for aksjene og til å utøve fortrinnsrett ved kapitalforhøyelse, med mindre et flertall av alle øvrige aksjonærer samtykker i det.",
        "text": "Aksjeeiere som forsømmer sin tilbudsplikt etter § 5A første ledd kan, så lenge tilbudsplikten foreligger, ikke utøve andre rettigheter i selskapet enn retten til å heve utbytte for aksjene og til å utøve fortrinnsrett ved kapitalforhøyelse, med mindre et flertall av alle øvrige aksjonærer samtykker i det."
    },
    {
        "tag": "p",
        "class": "avsnitt",
        "html": "Børsen kan kreve opplysninger fra fondsmeglerforetak, selskap og personer som kan ha betydning for spørsmål om tilbudsplikt.",
        "text": "Børsen kan kreve opplysninger fra fondsmeglerforetak, selskap og personer som kan ha betydning for spørsmål om tilbudsplikt."
    },
    {
        "tag": "p",
        "class": "avsnitt",
        "html": "Aksjeeier som forsømmer sin tilbudsplikt kan ilegges en daglig mulkt som påløper inntil avhendelsesplikten etter første ledd er oppfylt. Oslo Børs kan pålegge foretak eller en person som ikke oppfyller opplysningsplikten etter tredje ledd, en daglig løpende mulkt inntil opplysningsplikten er oppfylt. Oslo Børs fastsetter mulktens størrelse. Påløpt mulkt forfaller til betaling ved påkrav og kan inndrives ved utpanting. Mulkten tilfaller statskassen.",
        "text": "Aksjeeier som forsømmer sin tilbudsplikt kan ilegges en daglig mulkt som påløper inntil avhendelsesplikten etter første ledd er oppfylt. Oslo Børs kan pålegge foretak eller en person som ikke oppfyller opplysningsplikten etter tredje ledd, en daglig løpende mulkt inntil opplysningsplikten er oppfylt. Oslo Børs fastsetter mulktens størrelse. Påløpt mulkt forfaller til betaling ved påkrav og kan inndrives ved utpanting. Mulkten tilfaller statskassen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]