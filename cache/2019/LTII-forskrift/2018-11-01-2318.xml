<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-11-01-2318" type="lt" url="https://lovdata.no/lovtidend/forskrift/2018-11-01-2318">
  <metadata>
    <type>lt</type>
    <base>LT</base>
    <id>LT/lt/2018-11-01-2318</id>
    <dato>01.11.2018 nr. 2318</dato>
    <dato type="iso">2018-11-01</dato>
    <ikraft>01.01.2019</ikraft>
    <ikraft type="iso">2019-01-01</ikraft>
    <departement>OV (Andre off vedtekter)</departement>
    <etat/>
    <gjelder>Gildeskål kommune, Nordland</gjelder>
    <hjemmel><ref id="for-2004-06-01-931-§12-6">F01.06.2004 nr. 931 § 12-6</ref>, <ref id="lov-1981-03-13-6-§9">L13.03.1981 nr. 6 § 9</ref>, <ref id="lov-1981-03-13-6-§26">§ 26</ref>, <ref id="lov-1981-03-13-6-§34">§ 34</ref></hjemmel>
    <rettet/>
    <journalnummer>2019-0526</journalnummer>
  </metadata>
  <tekst>
    <korttittel>Forskrift om slamavskillere, tette tanker mv., Gildeskål</korttittel>
    <tittel>Forskrift om slamavskillere, tette tanker mv. samt bestemmelser om betaling av gebyr, Gildeskål kommune, Nordland</tittel>
    <redaksjonell_note><b>Hjemmel:</b> Fastsatt av Gildeskål kommunestyre 1. november 2018 med hjemmel i forskrift 1. juni 2004 nr. 931 om begrensning av forurensning (forurensningsforskriften) § 12-6, jf. lov 13. mars 1981 nr. 6 om vern mot forurensninger og om avfall (forurensningsloven) § 9, § 26 og § 34.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2018-11-01-2318/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriften har som formål å sikre miljømessig, økonomisk og helsemessig forsvarlig innsamling og transport av slam i kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-11-01-2318/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften gjelder tømming og transport av slam og avløpsvann fra alle slamavskillere, tette tanker, minirenseanlegg mv. Forskriften gjelder også fritidsbebyggelse som har slike anlegg.</ledd>
      <ledd id="/paragraf/2/ledd/2">Alle eiendommer mv. der det er slike anlegg skal være med i den kommunale slamtømmingsordningen og betale for tømmingen.</ledd>
      <ledd id="/paragraf/2/ledd/3">Oljeutskillere, fettutskillere og oppsamlingstanker for industrielt avløpsvann eller lignende ikke sanitært avløpsvann omfattes ikke av denne forskrift.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-11-01-2318/p3">
      <pverdi>§ 3.</pverdi>
      <ptittel>Definisjoner</ptittel>
      <ledd id="/paragraf/3/ledd/1"><i>Abonnent</i>: eier/fester av eiendom som er registrert i grunnboka med eget gårds-/bruksnummer, eget festenummer eller seksjonsnummer, og som er tilknyttet renseinnretning. Det samme gjelder fester av eiendom der festeavtalen ikke er registrert i grunnboka, men der fester eier de på tomten plasserte bygninger og utøver festerett slik som det framgår av lov om tomtefeste.</ledd>
      <ledd id="/paragraf/3/ledd/2"><i>Avløpsvann</i>: alle typer avløp fra husholdninger, fritidsboliger, bedrifter og lignende som omfattes av kommunale regler for avløps- og renseanlegg, og som er lagt under kommunal godkjenning, herunder gråvann, som er avløpsvann fra boliger og hytter uten vannklosett, og svartvann som er avløpsvann kun fra toalett.</ledd>
      <ledd id="/paragraf/3/ledd/3"><i>Ekstratømming</i>: tilleggstømming utenom fastsatt tømmeplan.</ledd>
      <ledd id="/paragraf/3/ledd/4"><i>Nødtømming</i>: tilleggstømming som må utføres innen 24 timer.</ledd>
      <ledd id="/paragraf/3/ledd/5"><i>Ordinær tømming</i>: planlagt tømming som i aktuelt område etter fastsatt tømmehyppighet.</ledd>
      <ledd id="/paragraf/3/ledd/6"><i>Tømmeplan</i>: ruteplan, fastsatt av kommunen, for å gjennomføre en effektiv og rasjonell tømming av slam for et større område.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-11-01-2318/p4">
      <pverdi>§ 4.</pverdi>
      <ptittel>Kommunal innsamling av slam</ptittel>
      <ledd id="/paragraf/4/ledd/1">Forskriften gjelder for hele kommunen, med mindre kommunen selv unntar enkelteiendommer eller geografiske områder, hvor det ikke er muligheter for tilfredsstillende adkomst. Ingen kan utføre tømming av slamanlegg uten kommunens tillatelse.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-11-01-2318/p5">
      <pverdi>§ 5.</pverdi>
      <ptittel>Abonnentens plikter</ptittel>
      <ledd id="/paragraf/5/ledd/1">Abonnenten plikter å innordne seg kommunens tømmeplan.</ledd>
      <ledd id="/paragraf/5/ledd/2">Abonnenten skal sørge for at anlegg som skal tømmes er lett tilgjengelig for tømming med bil. Lokk skal være kjøresikre når de kan bli utsatt for overkjøring. Overdekking av kumlokk og lignende med snø, is, jord osv. fjernes av abonnenten før tømming skal utføres. Trær og busker som er vesentlig til hinder fjernes av abonnenten før tømming utføres. Hvis ikke dette er gjort nå anlegget tømmes utenom fastsatte tømmeplan, og abonnenten kan bli ilagt ekstra gebyr.</ledd>
      <ledd id="/paragraf/5/ledd/3">Abonnenten er pliktig til å holde tilsyn med eget anlegg og omgående utbedre skader på anlegget. Videre skal alle endringer i tekniske installasjoner, anleggsutførelse eller endret bruk varsles, jf. plan- og bygningslovens bestemmelser.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-11-01-2318/p6">
      <pverdi>§ 6.</pverdi>
      <ptittel>Tilgjengelighet til anlegget</ptittel>
      <ledd id="/paragraf/6/ledd/1">Den som tømmer anlegget har rett til å plassere nødvendig utstyr på eiendommen for å få utført tømmingen.</ledd>
      <ledd id="/paragraf/6/ledd/2">Dersom abonnenten etter forhåndsvarsel ikke har klargjort slamanlegget inkl. adkomstveg for tømming, eller fraktet fram slammet mv., blir ikke ordinær tømming gjennomført. Ekstrakostnader som kommunen påføres dekkes av abonnenten.</ledd>
      <ledd id="/paragraf/6/ledd/3">Det er eiers plikt å sørge for at tømming blir utført, dvs. at eier må ta kontakt med kommunens renovatør dersom tanken skal tømmes utenom den fastsatte tømmeplan, eller dersom kommunen ikke har registrert at abonnenter skal ha tømming i henhold til forskriften eller gitt utslippstillatelse.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-11-01-2318/p7">
      <pverdi>§ 7.</pverdi>
      <ptittel>Kommunens plikter</ptittel>
      <ledd id="/paragraf/7/ledd/1">Kommunen fastsetter tømmeplan. Kommunen plikter å tømme alle anlegg som omfattes av denne forskrift i tråd med gitt utslippstillatelse og den tømmehyppighet som er beskrevet i § 8-1.</ledd>
      <ledd id="/paragraf/7/ledd/2">For å dekke abonnentenes ulike behov skal kommunen i tillegg til ordinær tømming kunne tilby ekstra- og nødtømming.</ledd>
      <ledd id="/paragraf/7/ledd/3">Kommunen har rett til å tilbakeføre rejektvann fra slambil til slamavskilleren som tømmes. Tømmingen skal utføres slik at beboerne ikke unødig sjeneres av støy og lukt. Etter tømming skal anlegget forlates i lukket stand, og grinder, porter og dører skal lukkes. Slamsøl skal fjernes. Abonnenten varsles etter utført tømming, og om eventuelle avvik.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2018-11-01-2318/p8">
      <pverdi>§ 8.</pverdi>
      <ptittel>Tømmehyppighet</ptittel>
      <ledd id="/paragraf/8/ledd/1">For eiendommer med fast bosetting og med toalett tilknyttet slamavskiller, skal slamavskilleren, som hovedregel, tømmes annet hvert år. For eiendommer med fast bosetting uten toalett tilknyttet slamavskiller og for fritidsbebyggelse, skal slamavskilleren tømmes hvert 4. år. Tette oppsamlingstanker tømmes hvert år.</ledd>
      <ledd id="/paragraf/8/ledd/2">For å unngå forurensning kan kommunen i spesielle tilfeller bestemme en annen tømmefrekvens.</ledd>
      <ledd id="/paragraf/8/ledd/3">Tømmingen skal utføres slik at beboere ikke unødig sjeneres av lukt og støy. Anlegget skal forlates i lukker stand, og grinder, porter og dører skal lukkes, og eventuelt låses.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2018-11-01-2318/p9">
      <pverdi>§ 9.</pverdi>
      <ptittel>Gebyrer</ptittel>
      <ledd id="/paragraf/9/ledd/1">I medhold av forurensningslovens § 34 kan kommunen kreve gebyr fra abonnentene som omfattes av ordningen. Selv om abonnenten nekter tømming eller at det av en annen grunn ikke kan foretas tømming, skal det likevel svares gebyr.</ledd>
      <ledd id="/paragraf/9/ledd/2">Abonnenten skal betale et årlig gebyr. Alle gebyr skal fremgå av kommunens gebyrregulativ, som vedtas årlig av kommunestyret.</ledd>
      <ledd id="/paragraf/9/ledd/3">Gebyrer for slamtømming med påløpte renter og kostnader er sikret med lovbestemt pant etter panteloven § 6-1. Om renteplikt ved for sen betaling og inndrivelse av avfallsgebyrer gjelder reglene i lov 6. juni 1975 nr. 29 om eiendomsskatt til kommunene § 26 og § 27 tilsvarende.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2018-11-01-2318/p10">
      <pverdi>§ 10.</pverdi>
      <ptittel>Unntak</ptittel>
      <ledd id="/paragraf/10/ledd/1">Kommunen kan etter begrunnet søknad, gi dispensasjon fra denne forskriften.</ledd>
      <ledd id="/paragraf/10/ledd/2">Tekniske avløps- og renseanlegg som er konstruert for tømming med annen hyppighet enn hvert 2. år kan gis dispensasjon fra denne forskriften.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2018-11-01-2318/p11">
      <pverdi>§ 11.</pverdi>
      <ptittel>Klageadgang</ptittel>
      <ledd id="/paragraf/11/ledd/1">Vedtak gjort etter denne forskrift kan påklages i henhold til forvaltningslovens bestemmelser.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2018-11-01-2318/p12">
      <pverdi>§ 12.</pverdi>
      <ptittel>Sanksjoner og straff</ptittel>
      <ledd id="/paragraf/12/ledd/1">Overtredelse av denne forskriften straffes med bøter jf. forurensningslovens kapittel 12 § 79 annet ledd.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2018-11-01-2318/p13">
      <pverdi>§ 13.</pverdi>
      <ptittel>Ikrafttredelse</ptittel>
      <ledd id="/paragraf/13/ledd/1">Forskriften trer i kraft fra 1. januar 2019</ledd>
    </paragraf>
  </tekst>
</dokument>
