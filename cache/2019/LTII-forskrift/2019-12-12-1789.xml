<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-12-1789" type="lt" url="https://lovdata.no/lovtidend/forskrift/2019-12-12-1789">
  <metadata>
    <type>lt</type>
    <base>LT</base>
    <id>LT/lt/2019-12-12-1789</id>
    <dato>12.12.2019 nr. 1789</dato>
    <dato type="iso">2019-12-12</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>OV (Andre off vedtekter)</departement>
    <etat/>
    <gjelder>Tønsberg kommune, Vestfold og Telemark</gjelder>
    <hjemmel><ref id="lov-1981-03-13-6-§30">L13.03.1981 nr. 6 § 30</ref>, <ref id="lov-1981-03-13-6-§31">§ 31</ref>, <ref id="lov-1981-03-13-6-§33">§ 33</ref>, <ref id="lov-1981-03-13-6-§34">§ 34</ref>, <ref id="lov-1981-03-13-6-§37">§ 37</ref>, <ref id="lov-1981-03-13-6-§79">§ 79</ref>, <ref id="lov-1981-03-13-6-§83">§ 83</ref>, <ref id="lov-1981-03-13-6-§85">§ 85</ref></hjemmel>
    <endrer type="ref">https://lovdata.no/for/2006-03-15-1720</endrer>
    <rettet/>
    <journalnummer>2019-0868</journalnummer>
  </metadata>
  <tekst>
    <korttittel>Forskrift for husholdningsavfall, Tønsberg</korttittel>
    <tittel>Forskrift for husholdningsavfall, Tønsberg kommune, Vestfold og Telemark</tittel>
    <redaksjonell_note><b>Hjemmel:</b> Fastsatt av Tønsberg kommunestyre 12. desember 2019 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 30, § 31, § 33, § 34, § 37, § 79, § 83 og § 85.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-12-12-1789/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriften har som formål å sikre en hensiktsmessig, miljømessig og hygienisk forsvarlig oppbevaring, innsamling og transport av husholdningsavfall som fremmer kildesortering og gjenvinning i Tønsberg kommune.</ledd>
      <ledd id="/paragraf/1/ledd/2">Forskriften regulerer det avtalemessige forholdet mellom Tønsberg kommune og abonnentene i kommunen. Den skal også sikre og ivareta kommunens forpliktelser i henhold til lovverket og de til enhver tid gjeldende planer for avfallsområdet.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-12-12-1789/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften omfatter alle registrerte grunneiendommer hvor det oppstår husholdningsavfall i Tønsberg kommune, herunder også hver enkelt seksjonerte del av bygning og hver enkelt selvstendige boenhet i bygning. Som selvstendig boenhet i bygning som ikke er seksjonert, regnes alltid hver enkelt bolig med eget kjøkken og bad/WC og med egen inngang uten å måtte gå gjennom annen bolig. Likt med selvstendig boenhet regnes inntil to hybler med felles kjøkken. Utover to hybler som deler felles kjøkken, regnes én boenhet per to hybler. Tønsberg kommune avgjør i tvilstilfelle hva som skal regnes som selvstendig boenhet i bygning som ikke er seksjonert.</ledd>
      <ledd id="/paragraf/2/ledd/2">Forskriften gjelder også for hytter og fritidseiendommer, herunder godkjent, permanent oppsatt campingvogn. Med permanent menes her oppstilling på samme oppstillingsområde i 4 måneder eller mer. Campingvogn plassert på lagerplass blir ikke regnet som permanent oppstilt den tiden den står på lager, og det kan dokumenteres at den ikke er i bruk. Campingvogn på godkjent campingplass er ikke omfattet av denne forskriften (næringsavfall).</ledd>
      <ledd id="/paragraf/2/ledd/3">Denne forskriften gjelder kildesortering, innsamling, oppsamling og transport av husholdningsavfall. I tillegg omfatter forskriften oppsamling, innsamling og transport av farlig avfall fra husholdninger hvis mengder ikke overstiger den grensen som til enhver tid gjelder i forskrift om farlig avfall.</ledd>
      <ledd id="/paragraf/2/ledd/4">Forskriften gjelder også avfallsgebyr, og gir bestemmelser om virkeområde og prinsipper for gebyrfastsettelse (jf. § 13).</ledd>
      <ledd id="/paragraf/2/ledd/5">Tønsberg kommune kan gi nærmere retningslinjer for gjennomføring av forskriftens bestemmelser.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-12-12-1789/p3">
      <pverdi>§ 3.</pverdi>
      <ptittel>Definisjoner</ptittel>
      <br/>
      <marg niv="1" id="/paragraf/3/marg/1">Som <i>avfall</i> forstås (jf. forurensningslovens § 27) i denne forskrift kasserte løsøregjenstander eller stoffer. Som avfall regnes også overflødige løsøregjenstander og stoffer fra tjenesteyting, produksjon og renseanlegg m.m.. Avløpsvann og avgasser regnes ikke som avfall. Forurensningsloven deler videre avfallet inn i kategoriene husholdningsavfall, næringsavfall og farlig avfall.
<br/></marg>
      <marg niv="1" id="/paragraf/3/marg/2"><i>Abonnent</i> er eier eller fester av eiendom som omfattes av den kommunale renovasjonsordningen.
<br/></marg>
      <marg niv="1" id="/paragraf/3/marg/3"><i>Adkomstvei</i> er den vei som renovasjonskjøretøyet bruker for å komme fram til hentestedet.
<br/></marg>
      <marg niv="1" id="/paragraf/3/marg/4"><i>Avfallssug</i> er sentrale anlegg for flere husholdninger med nedgravd rørsystem for å suge avfallet fra nedkast til sentrale oppsamlingsenheter. Det utarbeides egne regler for bruk av avfallssuganleggene i kommunen.
<br/></marg>
      <marg niv="1" id="/paragraf/3/marg/5">Med <i>bringesystem</i> menes et kildesorteringssystem der publikum selv bringer sitt kildesorterte avfall til en mottaksplass, f.eks. et returpunkt eller en gjenvinningsstasjon.
<br/></marg>
      <marg niv="1" id="/paragraf/3/marg/6">Med <i>bygge- og rivingsavfall</i> menes avfall som oppstår ved riving av ulike bygningselementer (vegger, tak, gulv, grunnmurer osv.) samt fra ulike innredningselementer (skap, hyller, faste benker osv.).
<br/></marg>
      <marg niv="1" id="/paragraf/3/marg/7">Som <i>farlig avfall</i> regnes avfall som ikke hensiktsmessig kan behandles sammen med annet husholdningsavfall eller næringsavfall fordi det kan medføre alvorlig forurensning eller fare for skade på mennesker eller dyr.
<br/></marg>
      <marg niv="1" id="/paragraf/3/marg/8">Med <i>gjenvinningsstasjon</i> menes et spesielt tilrettelagt område med organisert oppsamling av sortert avfall.
<br/></marg>
      <marg niv="1" id="/paragraf/3/marg/9">Med <i>hageavfall</i> menes kvister, greiner, planterester og gress som fjernes fra tomta som det oppstår på.
<br/></marg>
      <marg niv="1" id="/paragraf/3/marg/10">Med <i>hentested</i> menes her sted hvor oppsamlingsenhet(er) stilles i påvente av innsamling.
<br/></marg>
      <marg niv="1" id="/paragraf/3/marg/11">Med <i>hentesystem</i> menes et kildesorteringssystem der kildesortert avfall hentes av godkjent avfallsinnsamler så nær kilden som mulig.
<br/></marg>
      <marg niv="1" id="/paragraf/3/marg/12">Som <i>husholdningsavfall</i> regnes avfall fra private husholdninger, herunder større gjenstander som inventar og lignende.
<br/></marg>
      <marg niv="1" id="/paragraf/3/marg/13"><i>Kildesortere</i> er å holde avfallets ulike fraksjoner separert fra hverandre etter hvert som de oppstår (ved kilden). De kildesorterte fraksjonene skal behandles videre hos abonnenten ved og plasseres i egne oppsamlingsenheter for henting, eller leveres til returpunkt eller gjenvinningsstasjoner.
<br/></marg>
      <marg niv="1" id="/paragraf/3/marg/14">Med <i>kompostering</i> menes biologisk nedbryting og stabilisering av organisk avfall med lufttilgang i godkjente beholdere.
<br/></marg>
      <marg niv="1" id="/paragraf/3/marg/15">Med <i>matavfall</i> menes matrester fra vanlige husholdninger og storhusholdninger, dvs. avfall fra produksjon, servering og salg av mat og matvareprodukter, samt rester etter måltider.
<br/></marg>
      <marg niv="1" id="/paragraf/3/marg/16">Som <i>næringsavfall</i> regnes avfall fra offentlige og private virksomheter og institusjoner.
<br/></marg>
      <marg niv="1" id="/paragraf/3/marg/17">Med <i>oppsamlingsenhet</i> for avfall menes container eller oppsamlingsenhet, herunder sekk, og nedkast til nedgravde containere og avfallssuganlegg. Tønsberg kommune bestemmer valg av type og utforming ut fra hva den finner forsvarlig, rasjonelt og estetisk akseptabelt.
<br/></marg>
      <marg niv="1" id="/paragraf/3/marg/18"><i>Oppsamlingsplass</i> er det stedet oppsamlingsutstyret står under daglig bruk (kan være hentested, men ikke alltid).
<br/></marg>
      <marg niv="1" id="/paragraf/3/marg/19">Med <i>restavfall</i> menes avfall det ikke er opprettet egne sorteringsordninger for.
<br/></marg>
      <marg niv="1" id="/paragraf/3/marg/20">Med <i>returpunkt</i> menes lokalt ubetjent oppsamlingssted hvor publikum kan levere/sortere en eller flere avfallsfraksjoner, for eksempel glass, papir osv.
<br/></marg>
      <marg niv="1" id="/paragraf/3/marg/21"><i>Transportvei</i> er vei for manuell transport av oppsamlingsenheter fra hentestedet til renovasjonskjøretøyet.
<br/></marg>
      <marg niv="1" id="/paragraf/3/marg/22">Med <i>tømmefrekvens</i> menes antall tømminger av oppsamlingsenheten innenfor et gitt tidsrom.</marg>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-12-12-1789/p4">
      <pverdi>§ 4.</pverdi>
      <ptittel>Kommunal innsamling av avfall</ptittel>
      <br/>
      <ledd id="/paragraf/4/ledd/1">
        <i>Lovpålagt innsamling av husholdningsavfall</i>
      </ledd>
      <ledd id="/paragraf/4/ledd/2">I Tønsberg kommune er det lovpålagt innsamling av husholdningsavfall, jf. lov 13. mars 1981 nr. 6 om vern mot forurensninger og om avfall (forurensningsloven). Alle eiendommer mv. som faller innenfor § 2 omfattes av denne renovasjonsordningen.</ledd>
      <ledd id="/paragraf/4/ledd/3">Tønsberg kommune, kan etter grunngitt skriftlig søknad i forkant, gi dispensasjon når eiendommen ikke vil være bebodd i en sammenhengende periode på minimum 6 måneder.</ledd>
      <ledd id="/paragraf/4/ledd/4">Det å eie både boligeiendom og fritidseiendom i samme kommune er ikke fritaksgrunn.</ledd>
      <ledd id="/paragraf/4/ledd/5">Tønsberg kommune kan ved generelle bestemmelser, eller i det enkelte tilfelle, stille krav til den enkelte abonnent eller avfallsprodusent om kildesortering og leveringsmetode for de ulike deler av avfallet, for å sikre en økonomisk, miljø- og ressursmessig best mulig håndtering og disponering av avfallet.</ledd>
      <ledd id="/paragraf/4/ledd/6">Uten skriftlig tillatelse fra kommunene kan ingen samle inn husholdningsavfall i Tønsberg kommune.
<br/></ledd>
      <ledd id="/paragraf/4/ledd/7">
        <i>Farlig avfall</i>
      </ledd>
      <ledd id="/paragraf/4/ledd/8">Tønsberg kommune skal sørge for at det eksisterer et tilstrekkelig tilbud for mottak av farlig avfall fra husholdninger og virksomheter med mengder farlig avfall under grensen som til enhver tid gjelder i forskrift om farlig avfall (for tiden 1000 kg pr. avfallsbesitter pr. år).</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-12-12-1789/p5">
      <pverdi>§ 5.</pverdi>
      <ptittel>Avfall som ikke omfattes av kommunal innsamling</ptittel>
      <ledd id="/paragraf/5/ledd/1">Næringsavfall omfattes ikke av lovpålagt kommunal renovasjonsordning. Avfallsbesitter må selv sørge for å bringe farlig avfall og næringsavfall til godkjent behandlingsanlegg eller til annen godkjent sluttbehandling med mindre det gjenvinnes eller brukes på annen måte.</ledd>
      <ledd id="/paragraf/5/ledd/2">For næringsavfall som hensiktsmessig kan samles inn sammen med husholdningsavfall - og som i sin art og sammensetning ikke avviker fra vanlig husholdningsavfall - kan Tønsberg kommune tilby innsamling sammen med husholdningsavfallet.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-12-12-1789/p6">
      <pverdi>§ 6.</pverdi>
      <ptittel>Krav til sortering m.m. av avfallet</ptittel>
      <ledd id="/paragraf/6/ledd/1">Abonnenten plikter å kildesortere avfallet, etter nærmere anvisning, for de avfallsfraksjoner Tønsberg kommune etablerer innsamlings- og mottaksordninger for. Avfall levert til kommunal renovasjonsordning, kan bli manuelt sortert/kontrollert av Tønsberg kommune. Abonnenten er selv ansvarlig for å makulere avfall han vil holde konfidensielt.
<br/></ledd>
      <ledd id="/paragraf/6/ledd/2">
        <i>Eierskap til avfallet</i>
      </ledd>
      <ledd id="/paragraf/6/ledd/3">Eierskap og disposisjonsrett til avfallet går fra abonnent til kommunen i det kommunens representant henter avfallet på hentestedet.
<br/></ledd>
      <ledd id="/paragraf/6/ledd/4">
        <i>Hentesystemet - fraksjoner</i>
      </ledd>
      <ledd id="/paragraf/6/ledd/5">Alle abonnenter skal kildesortere avfallet i henhold til gjeldende regler i kommunen.</ledd>
      <ledd id="/paragraf/6/ledd/6">Fraksjonene skal holdes adskilt og legges i egne oppsamlingsenheter hos hver abonnent.</ledd>
      <ledd id="/paragraf/6/ledd/7">Det er ikke tillatt å legge andre typer avfall i oppsamlingsenheten enn det som er nevnt ovenfor.</ledd>
      <ledd id="/paragraf/6/ledd/8">Det er ulike tømmefrekvenser for disse fraksjonene. For nærmere opplysninger om tømmefrekvenser henvises til egen informasjon.
<br/></ledd>
      <ledd id="/paragraf/6/ledd/9">
        <i>Bringesystemet - returpunkter og gjenvinningsstasjoner</i>
      </ledd>
      <ledd id="/paragraf/6/ledd/10">Andre kildesorterte fraksjoner som ikke omfattes av hentesystemet skal bringes og leveres til returpunkter eller gjenvinningsstasjoner. Tønsberg kommune kan gjøre endringer i utvalg og antall fraksjoner.</ledd>
      <ledd id="/paragraf/6/ledd/11">Husholdningsavfall som er for stort eller tungt til å kunne legges i oppsamlingsenhetene hos hver abonnent eller til returpunkter, kan på bestemte vilkår leveres til godkjent gjenvinningsstasjon.</ledd>
      <ledd id="/paragraf/6/ledd/12">Farlig avfall fra husstander skal leveres ved gjenvinningsstasjon eller mottak for farlig avfall.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-12-12-1789/p7">
      <pverdi>§ 7.</pverdi>
      <ptittel>Kompostering</ptittel>
      <ledd id="/paragraf/7/ledd/1">Hageavfall bør så langt det er mulig leveres til egen mottaksplass for hageavfall. Kommunen kan vedta egen henteordning for hageavfall for abonnentene.</ledd>
      <ledd id="/paragraf/7/ledd/2">Abonnenter som har eget hageareal kan søke om hjemmekompostering i egnet enhet. Det kreves at komposteringen skjer etter gjeldende retningslinjer i en oppsamlingsenhet som godkjennes av Tønsberg kommune. Abonnenten må selv anskaffe oppsamlingsenhet. Det er en forutsetning at komposteringen skjer på en hygienisk tilfredsstillende måte, som ikke tiltrekker seg skadedyr/snegler, avgir sigevann, vond lukt eller virker sjenerende for omgivelsene.</ledd>
      <ledd id="/paragraf/7/ledd/3">Eventuelle anvisninger fra Tønsberg kommune skal følges, og det kan bli ført kontroll med at retningslinjene etterleves.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-12-12-1789/p8">
      <pverdi>§ 8.</pverdi>
      <ptittel>Eierskap og anskaffelse av oppsamlingsenheter</ptittel>
      <ledd id="/paragraf/8/ledd/1">Alle oppsamlingsenheter tilhører Tønsberg kommune, som også har ansvaret for anskaffelse og utlevering. Enhetene skal være av en slik type og tilstand at avfallet sikres mot rotter og andre skadedyr. Kommunen avgjør når en enhet må repareres eller fornyes, og foretar reparasjon og utskifting etter behov. Hver enkelt enhet er registrert på den enkelte eiendom og skal ikke flyttes ved endringer i eier- eller festeforhold.</ledd>
      <ledd id="/paragraf/8/ledd/2">Unntak er avfallssuganlegg og spesialoppsamlingsenheter, som må bekostes og eies av abonnenten. Avfallssuganlegg og spesialoppsamlingsenheter må godkjennes av Tønsberg kommune.</ledd>
      <ledd id="/paragraf/8/ledd/3">Tønsberg kommune kan pålegge flere abonnenter å bruke fellesoppsamlingsenhet, avfallssug eller andre lignende renovasjonsordninger når dette er hensiktsmessig i forhold til mål for avfallssektoren slik dette fremgår av § 1.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-12-12-1789/p9">
      <pverdi>§ 9.</pverdi>
      <ptittel>Plassering av oppsamlingsenheter og krav til veistandard</ptittel>
      <br/>
      <ledd id="/paragraf/9/ledd/1">
        <i>Generelle anvisninger</i>
      </ledd>
      <ledd id="/paragraf/9/ledd/2">Alle oppsamlingsenheter må plasseres slik at de ikke gir hygieniske ulemper eller er til sjenanse (dvs. praktisk og estetisk) for andre, verken ved oppbevaring eller i forbindelse med tømming. På hentestedet skal oppsamlingsenheten plasseres lett tilgjengelig på et plant og fast underlag i bakkenivå. Det skal settes av tilstrekkelig areal til plassering og håndtering av oppsamlingsenheter. Enhetene skal plasseres slik at renovatørene er sikret mot forulempninger fra husdyr. Dersom plasseringen av en oppsamlingsenhet utgjør en skaderisiko, forringer renovatørenes arbeidsmiljø eller medfører andre ulemper, kan Tønsberg kommune kreve at enhetene omplasseres.</ledd>
      <ledd id="/paragraf/9/ledd/3">Det er anledning til å inngå avtale med nabo(er) om deling av en eller flere oppsamlingsenheter. Dette må avtales med Tønsberg kommune, basert på felles skriftlig søknad fra begge/alle naboene, og det kan gis reduksjon i avfallsgebyret ved slik nabodeling.
<br/></ledd>
      <ledd id="/paragraf/9/ledd/4">
        <i>Veistandarder</i>
      </ledd>
      <ledd id="/paragraf/9/ledd/5">Adkomstvei (se definisjon) kan være privat vei eller offentlig vei. Adkomstvei skal være kjørbar for større kjøretøy (standard renovasjonskjøretøy), og ha tilstrekkelige snumuligheter. Adkomstvei skal tåle akseltrykk på 8 tonn, ha veibredde på minimum 3,0 meter og fri høyde på minimum 4,0 meter.</ledd>
      <ledd id="/paragraf/9/ledd/6">Transportveien (se definisjon) skal gi problemfri transport av oppsamlingsenhetene og være fri for trapper og andre hindringer som sykler, barnevogner, klessnorer etc. Dersom renovatøren må passere dører eller porter, må disse utstyres med stoppere som låser døren eller porten i åpen stilling. Alle dørterskler må utstyres med faste kjøreramper med maksimal helning 1:4.</ledd>
      <ledd id="/paragraf/9/ledd/7">I perioder med is og snø må privat adkomstvei, transportvei og hentested være tilstrekkelig måket for snø, sandstrødd og uten fare for takras o.l. Tønsberg kommune kan i slike perioder påby en annen plassering av oppsamlingsenhetene enn hva som kreves i resten av året.
<br/></ledd>
      <ledd id="/paragraf/9/ledd/8">
        <i>Konkrete anvisninger</i>
      </ledd>
      <ledd id="/paragraf/9/ledd/9">Hentestedet skal ligge ved og maksimum 15 m fra godkjent adkomstveg og være lett tilgjengelig. Tønsberg kommune kan i enkelttilfeller samtykke i annen plassering enn det som er beskrevet ovenfor, mot et ekstragebyr som bestemmes i forbindelse med årlig gebyrfastsettelse. Ekstragebyr kan også ilegges for eiendommer med spesielle eller vanskelige tømmeforhold.</ledd>
      <ledd id="/paragraf/9/ledd/10">Abonnenter som bor langs adkomst vei av ikke godkjent standard, vil etter pålegg fra kommunen, måtte flytte oppsamlingsenhetene til nærmeste adkomstvei med godkjent standard.</ledd>
      <ledd id="/paragraf/9/ledd/11">Adkomstvei, transportvei, utforming av hentested, søppelrom etc. skal godkjennes av Tønsberg kommune.
<br/></ledd>
      <ledd id="/paragraf/9/ledd/12">
        <i>Begrensning i antall husstander langs adkomstveien</i>
      </ledd>
      <ledd id="/paragraf/9/ledd/13">Dersom det er færre enn 3 abonnenter langs en adkomstvei, skal disse hensette sitt oppsamlingsutstyr ved nærmeste adkomstvei med hensiktsmessig oppsamlingsplass.</ledd>
    </paragraf>
    <paragraf id="/paragraf/10a" url="https://lovdata.no/lovtidend/forskrift/2019-12-12-1789/p10a">
      <pverdi>§ 10A.</pverdi>
      <ptittel>Bruk av oppsamlingsenheter</ptittel>
      <ledd id="/paragraf/10a/ledd/1">Oppsamlingsenheter må kun brukes til oppsamling av avfall som omfattes av denne forskriften, og skal ikke inneholde gjenstander som kan utsette renovatøren for fare eller ulempe under håndteringen.</ledd>
      <ledd id="/paragraf/10a/ledd/2">Fuktig avfall, skarpe eller knuselige gjenstander, sprøytespisser mv. skal være forsvarlig innpakket før plassering i oppsamlingsenheten. Varm aske må avkjøles helt før den blir emballert og lagt i oppsamlingsenheten. Aske, avfall fra støvsuger og annet avfall som kan gi støvplage, må være emballert slik at det ikke oppstår støvplage under innsamling.</ledd>
      <ledd id="/paragraf/10a/ledd/3">Flytende avfall skal ikke legges i oppsamlingsenheten. I oppsamlingsenheten må det videre ikke legges større metallgjenstander, stein og jord, større mengder hageavfall, sand/grus eller bygge- og rivingsavfall.</ledd>
      <ledd id="/paragraf/10a/ledd/4">I oppsamlingsenheten må det heller ikke legges etsende, eksplosivt eller selvantennelig avfall.</ledd>
      <ledd id="/paragraf/10a/ledd/5">Farlig avfall skal ikke legges i oppsamlingsenheten. Opplysninger om hvor slikt avfall kan leveres fås ved henvendelse til Tønsberg kommune. Det henvises også til § 4 og § 5 i foreliggende forskrift. I tvilstilfeller skal kommunen kontaktes på forhånd.</ledd>
      <ledd id="/paragraf/10a/ledd/6">Enheter for kildesortert avfall skal kun inneholde den type avfall som Tønsberg kommune til enhver tid bestemmer.</ledd>
      <ledd id="/paragraf/10a/ledd/7">Alt avfall som settes fram for tømming skal ligge i godkjent oppsamlingsenhet som ikke er fylt mer enn at lokket lett kan lukkes slik at hygieniske ulemper ikke kan oppstå. Avfallet skal være forsvarlig innpakket og skal ikke pakkes fastere enn at enheten kan tømmes uten besvær. På vintertid er abonnenten/brukeren ansvarlig for at avfallet ikke er frosset fast og dermed ikke lar seg tømme.</ledd>
      <ledd id="/paragraf/10a/ledd/8">Abonnenten må sette rett oppsamlingsenhet fram til hentested innen kl. 06.00 på tømmedagen for å ha krav på innsamling.</ledd>
      <ledd id="/paragraf/10a/ledd/9">Abonnenten skal bringe oppsamlingsenheten tilbake fra hentested til oppstillingsplass samme dag som den er tømt. (I de tilfeller der oppsamlingsenheten hentes/bringes til oppstillingsplass kan det presiseres hvilken vei oppsamlingsenheten skal stå, av hensyn til tilgjengelighet for abonnent eller renovatør, og unngåelser av klager om dette).</ledd>
      <ledd id="/paragraf/10a/ledd/10">Tønsberg kommune er ikke pliktig til å tømme oppsamlingsenheter som brukes i strid med denne forskriften.</ledd>
    </paragraf>
    <paragraf id="/paragraf/10b" url="https://lovdata.no/lovtidend/forskrift/2019-12-12-1789/p10b">
      <pverdi>§ 10B.</pverdi>
      <ptittel>Bruk av oppsamlingsenheter for hytter og fritidsboliger</ptittel>
      <ledd id="/paragraf/10b/ledd/1">Tønsberg kommune skal sørge for nødvendig opprydding av oppstillingsplasser for fellesløsninger for hytter og fritidsboliger.</ledd>
      <ledd id="/paragraf/10b/ledd/2">Oppsamlingsenheter som er utplassert og merket for hytter og fritidsboliger, skal bare benyttes av brukere av hytter og fritidsboliger.</ledd>
      <ledd id="/paragraf/10b/ledd/3">Forøvrig gjelder bestemmelsene i denne forskriften.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-12-12-1789/p11">
      <pverdi>§ 11.</pverdi>
      <ptittel>Kommunens plikter</ptittel>
      <ledd id="/paragraf/11/ledd/1">Kommunen plikter å yte abonnenten den kvalitet på renovasjonsordningen som er beskrevet i kommunens overordna plandokument. Vilkårene for dette er at abonnenten retter seg etter gjeldende forskrift, og at han betaler rettidig gebyrer.</ledd>
      <ledd id="/paragraf/11/ledd/2">Kommunen plikter dessuten å sørge for at:
<marg niv="1" id="/paragraf/11/ledd/2/marg/1">Avfallet skal hentes etter gjeldende tømmerutine som fastsettes av Tønsberg kommune og kunngjøres på egnet måte.</marg></ledd>
      <ledd id="/paragraf/11/ledd/3">Ved endring i tømmerutiner og andre forhold i kommunal renovasjonsordning som er av vesentlig betydning, skal abonnenten varsles i god tid og på en hensiktsmessig måte.</ledd>
      <ledd id="/paragraf/11/ledd/4">For øvrig plikter kommunen å veilede abonnenten i spørsmål vedrørende renovasjonsordningen og denne forskrift.</ledd>
      <ledd id="/paragraf/11/ledd/5">Kommunen plikter å opplyse abonnenter om klageadgang på enkeltvedtak som er gjort med hjemmel i denne forskriften og skal bistå etter reglene i Forvaltningsloven.</ledd>
      <ledd id="/paragraf/11/ledd/6">§ 12. <i>Abonnentens plikter</i></ledd>
      <ledd id="/paragraf/11/ledd/7">Abonnenten er ansvarlig for at plassering og bruk av oppsamlingsenheter skjer i samsvar med denne forskriften.</ledd>
      <ledd id="/paragraf/11/ledd/8">Abonnenten skal sørge for å ha de oppsamlingsenheter som kommunen bestemmer. Avfallsfraksjonene skal sorteres ut og legges i den enhet som er bestemt.</ledd>
      <ledd id="/paragraf/11/ledd/9">Det er abonnentens ansvar å sørge for nødvendig renhold av oppsamlingsenhet og hentested. Oppsamlingsenheter som er bortkomne eller ødelagt utover normal slitasje, skal erstattes økonomisk av abonnent.</ledd>
      <ledd id="/paragraf/11/ledd/10">Abonnenten er ansvarlig for at oppsamlingsenheten ikke volder skade ved at den kommer på avveier fra oppstillingsplass eller hentested. Om nødvendig skal abonnenten etablere sikringsordninger som hindrer at oppsamlingsenheten flytter seg eller velter av vind eller lignende. Sikringsordningen skal likevel ikke være til hinder for renovatøren sitt arbeid.</ledd>
      <ledd id="/paragraf/11/ledd/11">Eventuelle endringer i abonnementsforhold skal omgående meldes til Tønsberg kommune.</ledd>
      <ledd id="/paragraf/11/ledd/12">Tønsberg kommune kan pålegge den enkelte abonnent å øke volumet på oppsamlingsenhet(er) hvis dette synes nødvendig for å sikre tilstrekkelig sortering av avfallet eller for å hindre at avfallet oppbevares eller disponeres på en uheldig måte.</ledd>
      <ledd id="/paragraf/11/ledd/13">Både avfallsrom og nedkastsjakter skal utføres i samsvar med gjeldende byggeforskrifter. Ved bruk av nedkastsjakter skal abonnenten selv sørge for at avfallet overføres fra nedkastsjakt til oppsamlingsenhet.</ledd>
      <ledd id="/paragraf/11/ledd/14">Tønsberg kommune kan pålegge stengning av nedkastsjakter, hvis dette er ønskelig ut ifra forskriftens målsetting.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2019-12-12-1789/p12">
      <pverdi>§ 12.</pverdi>
      <ptittel>Eiers og leietagers ansvar</ptittel>
      <ledd id="/paragraf/12/ledd/1">Eier av eiendommer som omfattes av forskriftens § 2 plikter å innrette seg slik at forskriftens krav kan oppfylles.</ledd>
      <ledd id="/paragraf/12/ledd/2">På eiendommer hvor det er en eller flere eiere og en eller flere leietagere skal eier etablere de nødvendige tilsyns- og samarbeidsordninger for å sikre gjennomføring av forskriftens krav.</ledd>
      <ledd id="/paragraf/12/ledd/3">Leietager av eiendom som omfattes av forskriften plikter å etterleve de ordninger som er etablert for gjennomføring av forskriftens bestemmelser.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2019-12-12-1789/p13">
      <pverdi>§ 13.</pverdi>
      <ptittel>Gebyrplikt</ptittel>
      <ledd id="/paragraf/13/ledd/1">Abonnenter som omfattes av bestemmelsene i disse forskrifter skal betale avfallsgebyr. Det skal knyttes et eget abonnement til hver selvstendig boenhet, og det skal betales eget gebyr for dette abonnementet i henhold til gjeldende gebyrregulativ fastsatt av kommunestyret.</ledd>
      <ledd id="/paragraf/13/ledd/2">Ved registrering av ny abonnent, eller ved endring av eksisterende abonnement, blir nytt gebyr regnet fra den første i måneden etter at endringen er meldt til Tønsberg kommune. Tilsvarende blir gebyret regnet frem til den siste dagen i måneden der gebyrplikten avsluttes.</ledd>
      <ledd id="/paragraf/13/ledd/3">Eier eller fester av eiendom der det oppstår husholdningsavfall plikter å straks melde fra til Tønsberg kommune dersom han ikke står i gebyrregisteret for husholdningsavfall.</ledd>
      <ledd id="/paragraf/13/ledd/4">Gebyr betales også for ulike tilleggstjenester som f.eks. ved levering av avfall på gjenvinningsstasjon eller behandlingsanlegg.</ledd>
      <ledd id="/paragraf/13/ledd/5">Avfallsgebyrets størrelse fastsettes av kommunen selv.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2019-12-12-1789/p14">
      <pverdi>§ 14.</pverdi>
      <ptittel>Gebyrdifferensiering</ptittel>
      <ledd id="/paragraf/14/ledd/1">For å fremme avfallsreduksjon, kildesortering og gjenvinning kan Tønsberg kommune innføre differensierte gebyrsatser. Differensiering kan skje på grunnlag av avfallsmengder, avfallstyper, materialgjenvinning mv.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2019-12-12-1789/p15">
      <pverdi>§ 15.</pverdi>
      <ptittel>Innkreving og renter</ptittel>
      <ledd id="/paragraf/15/ledd/1">Avfallsgebyr med tillegg for løpende renter og kostnader er sikret ved lovbestemt pant etter panteloven § 6-1. Om renteplikt ved for sen betaling og inndriving av avfallsgebyr gjelder reglene i lov 6. juni 1975 nr. 29 om eiendomsskatt til kommunene § 26 og § 27 tilsvarende.</ledd>
      <ledd id="/paragraf/15/ledd/2">Abonnenten skal betale gebyr for hver abonnementsenhet, jf. § 2.</ledd>
      <ledd id="/paragraf/15/ledd/3">Tønsberg kommune kan ved å inngå en egen avtale med interkommunalt renovasjonsselskap, overlate registrering og innkreving av gebyr til Interkommunalt Renovasjonsselskap.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2019-12-12-1789/p16">
      <pverdi>§ 16.</pverdi>
      <ptittel>Delegering</ptittel>
      <ledd id="/paragraf/16/ledd/1">Myndighet til å treffe enkeltvedtak med hjemmel i denne forskrift, delegeres til Vesar AS. Delegeringen er gitt med hjemmel i forurensningslovens § 83.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2019-12-12-1789/p17">
      <pverdi>§ 17.</pverdi>
      <ptittel>Klageadgang</ptittel>
      <ledd id="/paragraf/17/ledd/1">Vedtak som er fattet med hjemmel i denne forskriften kan påklages dersom vedtaket er et enkeltvedtak, jf. forvaltningsloven § 2 b og forurensningsloven § 85. Klagen blir behandlet etter regelverket i forvaltningsloven, jf. kap. VI i forvaltningsloven.</ledd>
      <ledd id="/paragraf/17/ledd/2">Klagen sendes til Vesar AS. Dersom klagen ikke blir tatt til følge, skal den legges frem for klagenemnda i Tønsberg kommune.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2019-12-12-1789/p18">
      <pverdi>§ 18.</pverdi>
      <ptittel>Sanksjoner og straff</ptittel>
      <ledd id="/paragraf/18/ledd/1">Ved manglende eller feilaktig sortering av avfallet i henhold til bestemmelsene i denne forskrift, vil det bli gitt melding fra Tønsberg kommune om at dette må rettes. Ved graverende eller gjentatte overskridelser av sorteringsbestemmelsene kan Tønsberg kommune sørge for separat innkjøring og sortering av det feilsorterte avfallet for abonnentens regning.</ledd>
      <ledd id="/paragraf/18/ledd/2">Tilsvarende tiltak som beskrevet i foregående ledd kan også tas i bruk for situasjoner med oppsamlingsenheter som er overfylte, for tunge, feilaktig plassert, eller på annen måte i strid med bestemmelsene i denne forskrift.</ledd>
      <ledd id="/paragraf/18/ledd/3">Overtredelse av denne forskriften kan utover dette straffes med bøter, jf. forurensningsloven § 79 annet ledd.</ledd>
    </paragraf>
    <paragraf id="/paragraf/19" url="https://lovdata.no/lovtidend/forskrift/2019-12-12-1789/p19">
      <pverdi>§ 19.</pverdi>
      <ptittel>Forholdet til helseforskrifter</ptittel>
      <ledd id="/paragraf/19/ledd/1">De lokale helsemyndigheter har ansvar for å se til at håndtering av avfall skjer i samsvar med kommunehelsetjenesteloven og forskrift om miljørettet helsevern, og kan på selvstendig grunnlag fastsette vilkår som sikrer hygienisk oppbevaring og disponering av avfallet.</ledd>
    </paragraf>
    <paragraf id="/paragraf/20" url="https://lovdata.no/lovtidend/forskrift/2019-12-12-1789/p20">
      <pverdi>§ 20.</pverdi>
      <ptittel>Ikrafttredelse</ptittel>
      <ledd id="/paragraf/20/ledd/1">All håndtering av avfall etter denne forskriften skal skje i samsvar med sentrale og lokale helsemyndigheters retningslinjer og vilkår.</ledd>
      <ledd id="/paragraf/20/ledd/2">Forskriften trer i kraft 1. januar 2020. Fra samme tid oppheves forskrift 15. mars 2006 nr. 1720 for husholdningsavfall, Tønsberg kommune, Vestfold og forskrift 21. mars 2006<fref id="/paragraf/20/fotnote/1">1</fref> om renovasjon, Re kommune, Vestfold.</ledd>
      <fotnote id="/paragraf/20/fotnote/1">1 Ikke kunngjort i Norsk Lovtidend.</fotnote>
    </paragraf>
  </tekst>
</dokument>
