<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-09-23-1382" type="lt" url="https://lovdata.no/lovtidend/forskrift/2019-09-23-1382">
  <metadata>
    <type>lt</type>
    <base>LT</base>
    <id>LT/lt/2019-09-23-1382</id>
    <dato>23.09.2019 nr. 1382</dato>
    <dato type="iso">2019-09-23</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>OV (Andre off vedtekter)</departement>
    <etat/>
    <gjelder>Aurskog-Høland og Rømskog kommuner, Akershus og Østfold</gjelder>
    <hjemmel><ref id="for-2004-06-01-931-§12-6">F01.06.2004 nr. 931 § 12-6</ref>, <ref id="for-2004-06-01-931-§12-16">§ 12-16</ref>, <ref id="lov-1981-03-13-6">L13.03.1981 nr. 6</ref></hjemmel>
    <endrer type="ref">https://lovdata.no/for/2006-12-04-1485</endrer>
    <endrer type="ref">https://lovdata.no/for/2012-11-08-1058</endrer>
    <rettet/>
    <journalnummer>2019-0700</journalnummer>
  </metadata>
  <tekst>
    <korttittel>Forskrift om utslipp av avløpsvann fra mindre avløpsanlegg, Aurskog-Høland</korttittel>
    <tittel>Forskrift om utslipp av avløpsvann fra mindre avløpsanlegg, Aurskog-Høland kommune, Viken</tittel>
    <redaksjonell_note><b>Hjemmel:</b> Fastsatt av Fellesnemnd for kommunesammenslåing av Aurskog-Høland og Rømskog kommuner 23. september 2019, sak 53/19, med hjemmel i forskrift 1. juni 2004 nr. 931 om begrensning av forurensning (forurensningsforskriften) § 12-6 og § 12-16, jf. lov 13. mars 1981 nr. 6 om vern mot forurensninger og om avfall (forurensningsloven).</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-09-23-1382/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Denne forskriften setter krav til tekniske løsninger ved nybygging, rehabilitering og vesentlig utvidelse av mindre avløpsanlegg i Aurskog-Høland kommune, slik at hensynet til resipienten og brukerinteressene ivaretas.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-09-23-1382/p2">
      <pverdi>§ 2.</pverdi>
      <ptittel>Krav om søknad</ptittel>
      <ledd id="/paragraf/2/ledd/1">Utslipp av sanitært avløpsvann er søknadspliktig. Kommunens søknadsskjema skal benyttes.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-09-23-1382/p3">
      <pverdi>§ 3.</pverdi>
      <ptittel>Virkeområde</ptittel>
      <ledd id="/paragraf/3/ledd/1">Forskriften gjelder utslipp av sanitært avløpsvann fra bolighus, fritidsbebyggelse, bedrifter og andre virksomheter, med innlagt vann i Aurskog-Høland kommune, og hvor utslippet ikke overstiger 50 pe. Unntatt er bebyggelse som er tilkoplet kommunalt avløpsanlegg.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-09-23-1382/p4">
      <pverdi>§ 4.</pverdi>
      <ptittel>Definisjoner</ptittel>
      <ledd id="/paragraf/4/ledd/1">Definisjonene i forurensningsforskriftens § 11-3 gjelder for denne forskriften. I tillegg gjelder følgende:
<br/>
<marg niv="1" id="/paragraf/4/ledd/1/marg/1"><i>Innlagt vann:</i> Vann fra vannverk, brønn, cisterneanlegg eller lignende som gjennom rør eller slange er ført innendørs. Med innlagt vann menes også innvendig røropplegg som forsynes av vann fra tank eller lignende (innvendig eller utvendig), og som ledes ut av bygningen til grunn eller oppsamlingstank.
<br/></marg>
<marg niv="1" id="/paragraf/4/ledd/1/marg/2"><i>Svartvann:</i> Avløpsvann fra vannklosett.
<br/></marg>
<marg niv="1" id="/paragraf/4/ledd/1/marg/3"><i>Gråvann:</i> Den del av avløpsvannet som kommer fra kjøkken, bad og vaskerom. Klosettavløp er ikke inkludert.
<br/></marg>
<marg niv="1" id="/paragraf/4/ledd/1/marg/4"><i>Tot-P:</i> Total fosfor.
<br/></marg>
<marg niv="1" id="/paragraf/4/ledd/1/marg/5"><i>BOF5:</i> Biokjemisk oksygenforbruk over fem døgn. Dette er et mål på innhold av organisk stoff i vann.
<br/></marg>
<marg niv="1" id="/paragraf/4/ledd/1/marg/6"><i>TKB:</i> Termotolerante koliforme bakterier.
<br/></marg>
<marg niv="1" id="/paragraf/4/ledd/1/marg/7"><i>Personekvivalent, pe:</i> Den mengde organisk stoff som brytes ned biologisk med et biokjemisk oksygenforbruk over fem døgn (BOF5 ) på 60 gram oksygen pr. døgn. Avløpsanleggets størrelse i pe beregnes på grunnlag av største ukentlige mengde som går til renseanlegget eller utslippspunkt i løpet av året, med unntak av uvanlige forhold som for eksempel skyldes kraftig nedbør. 1 pe tilsvarer utslipp fra en person.
<br/></marg>
<marg niv="1" id="/paragraf/4/ledd/1/marg/8"><i>Resipient:</i> Vannforekomst som mottar forurensninger fra avløpsanlegg. Resipient for infiltrasjonsanlegg er grunnvann. Resipient for alle andre typer anlegg er overflatevann (bekk, elv, sjø, innsjø, tjern).
<br/></marg>
<marg niv="1" id="/paragraf/4/ledd/1/marg/9"><i>ADK1-kurs:</i> Kurs i praktisk utførelse av ledningsanlegg for vann og avløp.</marg></ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-09-23-1382/p5">
      <pverdi>§ 5.</pverdi>
      <ptittel>Krav til planlegging</ptittel>
      <ledd id="/paragraf/5/ledd/1">Foretak som utfører planlegging skal være godkjent i aktuelle godkjenningsområder i henhold til plan- og bygningsloven. Den som utfører grunnundersøkelse eller prosjektering av infiltrasjonsanlegg skal ha nødvendig hydrogeologisk kompetanse.</ledd>
      <ledd id="/paragraf/5/ledd/2">Kommunen har anledning til å kreve en samlet avløpsplan for områder der dette er naturlig.</ledd>
      <ledd id="/paragraf/5/ledd/3">Brukerinteresser som antas å bli berørt av utslippet, herunder interesser knyttet til drikkevannsforsyning, rekreasjon og næringsvirksomhet, skal beskrives. Det skal innhentes opplysninger om tilstanden for drikkevannskilder som kan tenkes å bli berørt av utslippet. Der det er drikkevannsinteresser, skal det dokumenteres at drikkevannet ikke blir påvirket av utslippet.</ledd>
      <ledd id="/paragraf/5/ledd/4">Ved nyanlegg eller utvidelse på annenmanns grunn skal det foreligge erklæring fra grunneier om tillatelse til dette. Dette gjelder både for ledningsanlegg og renseanlegg. Kopi av erklæring skal vedlegges søknad om utslipp. Erklæringen skal tinglyses etter at tillatelse er gitt.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-09-23-1382/p6">
      <pverdi>§ 6.</pverdi>
      <ptittel>Utslippskrav</ptittel>
      <ledd id="/paragraf/6/ledd/1">Anleggene skal oppfylle følgende utslippskonsentrasjoner eller renseeffekter, regnet som årlig middelverdi.</ledd>
      <table niv="1" frame="1">
        <tgroup cols="2" rowsep="0" colsep="0">
          <colspec colname="1" align="left" valign="top" colwidth="17*"/>
          <colspec colname="2" align="left" valign="top" colwidth="60*"/>
          <tbody>
            <row>
              <entry colname="1">
                <i>Parameter:</i>
              </entry>
              <entry colname="2">
                <i>Utslippskonsentrasjon:</i>
              </entry>
            </row>
            <row>
              <entry colname="1">Tot-P </entry>
              <entry colname="2">&lt;1,0 mg/l (Dette tilsvarer en renseeffekt på &gt;90 %) </entry>
            </row>
            <row>
              <entry colname="1">BOF5 </entry>
              <entry colname="2">&lt;75 mg/l (Dette tilsvarer en renseeffekt på &gt;70 %) </entry>
            </row>
          </tbody>
        </tgroup>
      </table>
      <ledd id="/paragraf/6/ledd/2">Der hvor brukerinteresser blir berørt, kan det stilles krav til utslipp av bakterier (TKB).</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-09-23-1382/p7">
      <pverdi>§ 7.</pverdi>
      <ptittel>Godkjente renseløsninger</ptittel>
      <ledd id="/paragraf/7/ledd/1">Der forholdene ligger til rette for det, skal det benyttes følgende renseløsning:
<liste id="/paragraf/7/ledd/1/liste/1"><lverdi>-</lverdi><avsnitt id="/paragraf/7/ledd/1/liste/1/avsnitt/1"><i>Lukkede infiltrasjonsanlegg.</i> Utføres i henhold til VA/Miljøblad nr. 59 og Norvar-rapport 49/1994, «Grunnundersøkelser for infiltrasjon - små avløpsanlegg».</avsnitt></liste></ledd>
      <ledd id="/paragraf/7/ledd/2">Der forholdene ikke ligger til rette for å benytte lukket infiltrasjonsanlegg, tillates følgende renseløsninger:
<liste id="/paragraf/7/ledd/2/liste/1"><lverdi>-</lverdi><avsnitt id="/paragraf/7/ledd/2/liste/1/avsnitt/1"><i>Våtmarksfilter.</i> Utføres i henhold til VA/Miljøblad nr. 49.</avsnitt></liste>
<liste id="/paragraf/7/ledd/2/liste/2"><lverdi>-</lverdi><avsnitt id="/paragraf/7/ledd/2/liste/2/avsnitt/1"><i>Minirenseanlegg.</i> Utføres i henhold til VA/Miljøblad nr. 52. Skal ha dokumentasjon som tilfredsstiller NS-EN-12566-3.</avsnitt></liste>
<liste id="/paragraf/7/ledd/2/liste/3"><lverdi>-</lverdi><avsnitt id="/paragraf/7/ledd/2/liste/3/avsnitt/1"><i>Tett tank.</i> Løsningen gjelder generelt bare for svartvann, og godkjennes da bare i kombinasjon med godkjent renseløsning for gråvann. Unntaksvis kan tett tank også godkjennes for gråvann fra fritidsbebyggelse. Det skal være alarm som varsler i god tid før tanken er full. Det skal være kjørbar atkomst med tømmeutstyr til tanken. Tankvolum skal være minimum 6 m<sup>3</sup>.</avsnitt></liste>
<liste id="/paragraf/7/ledd/2/liste/4"><lverdi>-</lverdi><avsnitt id="/paragraf/7/ledd/2/liste/4/avsnitt/1"><i>Biologisk filter.</i> Godkjenningen gjelder bare for gråvann. Utføres i henhold til VA/Miljøblad nr. 60.</avsnitt></liste>
<liste id="/paragraf/7/ledd/2/liste/5"><lverdi>-</lverdi><avsnitt id="/paragraf/7/ledd/2/liste/5/avsnitt/1">Slamavskiller skal utføres i henhold til VA/Miljøblad nr. 48. Den skal plasseres slik at den kan tømmes hele året med tømmeutstyr. Kommunen kan gi nærmere opplysninger om krav til avstand/høydeforskjell fra veg. For gråvannsanlegg kan prefabrikkert filterposekum benyttes istedenfor slamavskiller, der det ikke er mulighet for tømming av slamavskiller.</avsnitt></liste></ledd>
      <ledd id="/paragraf/7/ledd/3">Følgende renseløsninger krever slamavskiller: Lukkede infiltrasjonsanlegg, våtmarksfilter, biologisk filter og sandfilter. Slamavskiller skal utføres i henhold til VA/Miljøblad nr. 48. Den skal plasseres slik at den kan tømmes hele året med tømmeutsyr. Kommunen kan gi nærmere opplysninger om krav til avstand/høydeforskjell fra veg. For gråvannsanlegg kan prefabrikert filterposekum benyttes istedenfor slamavskiller, der det ikke er mulighet for tømming av slamavskiller.</ledd>
      <ledd id="/paragraf/7/ledd/4">Alle renseanlegg skal ha dokumentasjon på at anerkjent dimensjonering og utforming er benyttet.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-09-23-1382/p8">
      <pverdi>§ 8.</pverdi>
      <ptittel>Unntak</ptittel>
      <ledd id="/paragraf/8/ledd/1">Kommunen kan i spesielle tilfeller gjøre unntak fra denne forskriften så lenge det ikke er i strid med forskriftens formål.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-09-23-1382/p9">
      <pverdi>§ 9.</pverdi>
      <ptittel>Utslippssted</ptittel>
      <ledd id="/paragraf/9/ledd/1">Resipientkapasiteten skal tillegges vekt.</ledd>
      <ledd id="/paragraf/9/ledd/2">Utslippssted må legges slik at det ikke kommer i konflikt med drikkevannsinteresser.</ledd>
      <ledd id="/paragraf/9/ledd/3">Alle overflateresipienter som mottar renset avløpsvann skal ha årssikker vannføring. (Jf. § 3 i lov om vassdrag og grunnvann.) Der det er uforholdsmessig langt til resipient med årssikker vannføring, kan det tillates å kople utløpsledning til ledning for jordbruksdrenasje dersom den munner ut i resipient med årssikker vannføring.</ledd>
      <ledd id="/paragraf/9/ledd/4">Der det ikke er praktisk gjennomførbart å finne en resipient med årssikker vannføring, kan det unntaksvis tillates å føre utslippet til resipient med ikke årssikker vannføring eller til terreng, dersom dette ikke gir uakseptable hygieniske forhold.</ledd>
      <ledd id="/paragraf/9/ledd/5">Ved utslipp til innsjø, sjø, tjern eller dam skal utløpet være dykket til enhver tid.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-09-23-1382/p10">
      <pverdi>§ 10.</pverdi>
      <ptittel>Krav til utførelse</ptittel>
      <ledd id="/paragraf/10/ledd/1">Foretak som utfører avløpsanlegg skal være godkjent i aktuelle godkjenningsområder i henhold til plan- og bygningsloven. Den som utfører arbeidene på stedet skal kunne dokumentere relevant kompetanse, for eksempel utdannelse som maskinentreprenør eller rørlegger, og tilleggsutdannelse i form av ADK1-kurs eller 2-dagers kurs i bygging/installasjon og prosjektering av mindre avløpsanlegg fra Norsk Rørsenter, eller tilsvarende.</ledd>
      <ledd id="/paragraf/10/ledd/2">Alle kumlokk skal være låst eller sikret på forsvarlig måte.</ledd>
      <ledd id="/paragraf/10/ledd/3">Alle renseanlegg bortsett fra infiltrasjonsanlegg skal ha mulighet for prøvetaking på utløp.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-09-23-1382/p11">
      <pverdi>§ 11.</pverdi>
      <ptittel>Krav til drift og vedlikehold</ptittel>
      <ledd id="/paragraf/11/ledd/1">Avløpsanlegg skal drives og vedlikeholdes slik at det har tilstrekkelig yteevne under alle klimatiske forhold som er normale for stedet der de ligger.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2019-09-23-1382/p12">
      <pverdi>§ 12.</pverdi>
      <ptittel>Tilsyn og kontroll</ptittel>
      <ledd id="/paragraf/12/ledd/1">Eier av anlegg er ansvarlig for at det drives og vedlikeholdes slik at alle krav følges.
<br/></ledd>
      <ledd id="/paragraf/12/ledd/2">
        <i>Generelt gjelder:</i>
      </ledd>
      <ledd id="/paragraf/12/ledd/3">All pålagt prøvetaking skal utføres av fagkyndig virksomhet og bekostes av eier.</ledd>
      <ledd id="/paragraf/12/ledd/4">Kommunen eller den som kommunen bemyndiger har anledning til å besøke anleggene for kontroll og tilsyn, og kan ta utløpsprøver for kontroll av at rensekrav overholdes.</ledd>
      <ledd id="/paragraf/12/ledd/5">Alle slamavskillere skal kontrolleres av slamtømmer ved hver tømming i henhold til kontrollskjema.</ledd>
      <ledd id="/paragraf/12/ledd/6">Alle prøver skal analyseres av laboratorier som er akkreditert for de aktuelle analysene. Analysemetoder nevnt i forurensningsforskriftens kapittel 11, vedlegg 2 skal benyttes.</ledd>
      <ledd id="/paragraf/12/ledd/7">Årsrapport for anlegg med drifts- og vedlikeholdsavtale skal sendes til kommunen innen 1. februar påfølgende år. Den skal minimum inneholde følgende:
<liste id="/paragraf/12/ledd/7/liste/1"><lverdi>-</lverdi><avsnitt id="/paragraf/12/ledd/7/liste/1/avsnitt/1">Kort beskrivelse av anlegget.</avsnitt></liste>
<liste id="/paragraf/12/ledd/7/liste/2"><lverdi>-</lverdi><avsnitt id="/paragraf/12/ledd/7/liste/2/avsnitt/1">Omtale av driftsforholdene forrige år, med spesiell vekt på eventuelle driftsproblemer.</avsnitt></liste>
<liste id="/paragraf/12/ledd/7/liste/3"><lverdi>-</lverdi><avsnitt id="/paragraf/12/ledd/7/liste/3/avsnitt/1">Resultater fra eventuelle vannanalyser.
<br/></avsnitt></liste></ledd>
      <ledd id="/paragraf/12/ledd/8">
        <i>For de enkelte anleggstypene gjelder:</i>
        <liste id="/paragraf/12/ledd/8/liste/1">
          <lverdi>-</lverdi>
          <avsnitt id="/paragraf/12/ledd/8/liste/1/avsnitt/1">
            <i>Minirenseanlegg</i>
          </avsnitt>
        </liste>
      </ledd>
      <avsnitt id="/paragraf/12/ledd/8/liste/1/avsnitt/1.1">Skal ha drifts- og vedlikeholdsavtale med renseanleggleverandør. Som en del av denne skal anlegget ha tilsyn og levere årsrapport hvert år. Som en del av drifts- og vedlikeholdsavtalen skal det også tas representativ utløpsprøve minimum hvert 4. år. Denne skal analyseres på tot-P og BOF5, eventuelt også på TKB. Ved eventuell konkurs/opphør hos leverandør skal eier inngå drifts- og vedlikeholdsavtale med annen fagkyndig virksomhet, godkjent av kommunen.</avsnitt>
      <liste id="/paragraf/12/ledd/8/liste/2">
        <lverdi>-</lverdi>
        <avsnitt id="/paragraf/12/ledd/8/liste/2/avsnitt/1">
          <i>Våtmarksfilter og biologisk filter</i>
        </avsnitt>
      </liste>
      <avsnitt id="/paragraf/12/ledd/8/liste/2/avsnitt/1.1">Skal ha drifts- og vedlikeholdsavtale med renseanleggleverandør. Som en del av denne skal anlegget ha tilsyn og levere årsrapport hvert år. Som en del av drifts- og vedlikeholdsavtalen skal det også tas representativ utløpsprøve minimum hvert 4. år. Denne skal analyseres på tot-P og BOF5, eventuelt også på TKB. Filtermassen skal skiftes ut når prøveresultatene ikke overholder fosforkravet. Ved eventuell konkurs/opphør hos leverandør skal eier inngå drifts- og vedlikeholdsavtale med annen fagkyndig virksomhet, godkjent av kommunen.</avsnitt>
      <liste id="/paragraf/12/ledd/8/liste/3">
        <lverdi>-</lverdi>
        <avsnitt id="/paragraf/12/ledd/8/liste/3/avsnitt/1">
          <i>Sandfilter</i>
        </avsnitt>
      </liste>
      <avsnitt id="/paragraf/12/ledd/8/liste/3/avsnitt/1.1">Det skal tas representativ utløpsprøve minimum hvert 4. år. Denne skal analyseres på tot-P og BOF5, eventuelt også på TKB. Filtermassen skal skiftes ut når prøveresultatene ikke overholder fosforkravet.</avsnitt>
    </paragraf>
    <paragraf id="/paragraf/13" url="https://lovdata.no/lovtidend/forskrift/2019-09-23-1382/p13">
      <pverdi>§ 13.</pverdi>
      <ptittel>Lukt</ptittel>
      <ledd id="/paragraf/13/ledd/1">Avløpsanlegget skal dimensjoneres, bygges, drives og vedlikeholdes på en slik måte at omgivelsene ikke utsettes for sjenerende lukt.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2019-09-23-1382/p14">
      <pverdi>§ 14.</pverdi>
      <ptittel>Eldre utslipp</ptittel>
      <ledd id="/paragraf/14/ledd/1">Utslipp etablert før 1. januar 2007 og som det på tidspunkt for etablering ikke måtte innhentes tillatelse for etter det på den tid gjeldende regelverk, er ulovlige fra 1. januar 2007. Utslippene kan likevel bestå inntil enkeltvedtak om opprydding er fastsatt.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2019-09-23-1382/p15">
      <pverdi>§ 15.</pverdi>
      <ptittel>Iverksettelse</ptittel>
      <ledd id="/paragraf/15/ledd/1">Forskriften trer i kraft 1. januar 2020.</ledd>
      <ledd id="/paragraf/15/ledd/2">Samtidig oppheves forskrift 4. desember 2006 nr. 1485 om utslipp av avløpsvann fra mindre avløpsanlegg, Aurskog-Høland kommune, Akershus og forskrift 8. november 2012 nr. 1058 om utslipp av avløpsvann fra mindre avløpsanlegg, Rømskog kommune, Østfold.</ledd>
    </paragraf>
  </tekst>
</dokument>
