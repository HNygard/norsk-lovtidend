<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-11-21-1559" type="lt" url="https://lovdata.no/lovtidend/forskrift/2019-11-21-1559">
  <metadata>
    <type>lt</type>
    <base>LT</base>
    <id>LT/lt/2019-11-21-1559</id>
    <dato>21.11.2019 nr. 1559</dato>
    <dato type="iso">2019-11-21</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>OV (Andre off vedtekter)</departement>
    <etat/>
    <gjelder>Lindesnes kommune, Vest-Agder</gjelder>
    <hjemmel><ref id="lov-1981-03-13-6-§26">L13.03.1981 nr. 6 § 26</ref>, <ref id="lov-1981-03-13-6-§30">§ 30</ref>, <ref id="lov-1981-03-13-6-§34">§ 34</ref></hjemmel>
    <rettet/>
    <journalnummer>2019-0779</journalnummer>
  </metadata>
  <tekst>
    <korttittel>Forskrift om gebyr for tømming av slamavskillere, septiktanker mv., Lindesnes</korttittel>
    <tittel>Forskrift om gebyr for tømming av slamavskillere, septiktanker mv., Lindesnes kommune, Agder</tittel>
    <redaksjonell_note><b>Hjemmel:</b> Fastsatt av Lindesnes kommunestyre 21. november 2019 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 26, jf. § 30, tredje ledd og § 34.</redaksjonell_note>
    <ledd id="/ledd/1">Forurensningsmyndigheten etter denne forskrift tilligger kommunen, som har delegert sin myndighet til Maren AS, med hjemmel i forurensningslovens § 83. Likevel kan kommunens myndighet til å gi vilkår for utslippstillatelse og å samt plikt til å fastsette slamgebyrer, jf. § 3-1, ikke delegeres. Maren kan frita enkelte eiendommer etter § 4-1 men klager går til Lindesnes kommune.</ledd>
    <paragraf id="/paragraf/1" url="https://lovdata.no/lovtidend/forskrift/2019-11-21-1559/p1">
      <pverdi>§ 1.</pverdi>
      <ptittel>Generelle bestemmelser</ptittel>
    </paragraf>
    <paragraf id="/paragraf/1-1" url="https://lovdata.no/lovtidend/forskrift/2019-11-21-1559/p1-1">
      <pverdi>§ 1-1.</pverdi>
      <ptittel>Forskriftens formål</ptittel>
      <ledd id="/paragraf/1-1/ledd/1">Forskriften har som mål å sikre miljømessig, økonomisk og helsemessig forsvarlig oppsamling, innsamling, transport, gjenvinning og sluttbehandling av slam fra slamanlegg i Lindesnes kommune.</ledd>
    </paragraf>
    <paragraf id="/paragraf/1-2" url="https://lovdata.no/lovtidend/forskrift/2019-11-21-1559/p1-2">
      <pverdi>§ 1-2.</pverdi>
      <ptittel>Forskriftens virkeområde</ptittel>
      <ledd id="/paragraf/1-2/ledd/1">Forskriften gjelder tømming, transport og behandling av slam fra slamanlegg hvor Lindesnes kommune er forurensningsmyndighet. Likeledes gjelder forskriften for tømming av tette oppsamlingstanker med ubehandlet sanitært avløpsvann og slam.</ledd>
      <ledd id="/paragraf/1-2/ledd/2">Forskriften fastsetter retningslinjer for slamgebyr.</ledd>
      <ledd id="/paragraf/1-2/ledd/3">Kommunestyret fastsetter årlig slamgebyrets størrelse.</ledd>
      <ledd id="/paragraf/1-2/ledd/4">Forskriften gjelder også eiendommer der Lindesnes kommune har vedtatt at slamavskiller ikke kan fjernes, selv om sanitært avløpsvann går til renseanlegg.</ledd>
      <ledd id="/paragraf/1-2/ledd/5">Oljeutskillere, fettutskillere og oppsamlingstanker for industrielt avløpsvann eller lignende ikke-sanitært avløpsvann omfattes ikke av disse forskriftene.</ledd>
    </paragraf>
    <paragraf id="/paragraf/1-3" url="https://lovdata.no/lovtidend/forskrift/2019-11-21-1559/p1-3">
      <pverdi>§ 1-3.</pverdi>
      <ptittel>Definisjoner</ptittel>
      <liste id="/paragraf/1-3/ledd/1/liste/a">
        <lverdi>a)</lverdi>
        <avsnitt id="/paragraf/1-3/ledd/1/liste/a/avsnitt/1"><i>Abonnent:</i> Eier av eiendom som omfattes av tømmeordningen. Dersom eiendommen er festet bort for 30 år eller mer, regnes festeren som abonnent. Eiendom er definert med eget matrikkelnummer.</avsnitt>
      </liste>
      <liste id="/paragraf/1-3/ledd/1/liste/b">
        <lverdi>b)</lverdi>
        <avsnitt id="/paragraf/1-3/ledd/1/liste/b/avsnitt/1"><i>Abonnement:</i> Avtale mellom abonnent og Maren om slamtømming. Det er ikke en forutsetning at avtalen er skriftlig.</avsnitt>
      </liste>
      <liste id="/paragraf/1-3/ledd/1/liste/c">
        <lverdi>c)</lverdi>
        <avsnitt id="/paragraf/1-3/ledd/1/liste/c/avsnitt/1"><i>Eiendom:</i> Fast eiendom definert med et eget gårds- og bruksnummer, festenummer og/eller seksjonsnummer i matrikkelen. Seksjon etablert i henhold til lovgivningen om eierseksjoner regnes som selvstendig eiendom.</avsnitt>
      </liste>
      <liste id="/paragraf/1-3/ledd/1/liste/d">
        <lverdi>d)</lverdi>
        <avsnitt id="/paragraf/1-3/ledd/1/liste/d/avsnitt/1"><i>Ekstratømming:</i> Tilleggstømming utenom fastsatt tømmeplan.</avsnitt>
      </liste>
      <liste id="/paragraf/1-3/ledd/1/liste/e">
        <lverdi>e)</lverdi>
        <avsnitt id="/paragraf/1-3/ledd/1/liste/e/avsnitt/1"><i>Gebyrgrunnlag:</i> Kostnader til ordningen som Maren kan dekke inn ved gebyr.</avsnitt>
      </liste>
      <liste id="/paragraf/1-3/ledd/1/liste/f">
        <lverdi>f)</lverdi>
        <avsnitt id="/paragraf/1-3/ledd/1/liste/f/avsnitt/1"><i>Gråvann:</i> Sanitært avløpsvann fra vask, dusj og vaskemaskin (kjøkken, bad og vaskerom), men ikke fra toalett.</avsnitt>
      </liste>
      <liste id="/paragraf/1-3/ledd/1/liste/g">
        <lverdi>g)</lverdi>
        <avsnitt id="/paragraf/1-3/ledd/1/liste/g/avsnitt/1"><i>Maren:</i> Kommunalt eid renovasjonsselskap som har fått delegert ansvar for utførelse av lovpålagt slaminnsamling inkludert abonnementsansvar.</avsnitt>
      </liste>
      <liste id="/paragraf/1-3/ledd/1/liste/h">
        <lverdi>h)</lverdi>
        <avsnitt id="/paragraf/1-3/ledd/1/liste/h/avsnitt/1"><i>Prekærtømming:</i> Hastetømming som utføres etter avtale med Maren. Prekærtømming utløser et eget gebyr og inntreffer dersom et slamkjøretøy tømmer et slamanlegg innen 24 timer, eller når en tømmebåt tømmer innen 48 timer.</avsnitt>
      </liste>
      <liste id="/paragraf/1-3/ledd/1/liste/i">
        <lverdi>i)</lverdi>
        <avsnitt id="/paragraf/1-3/ledd/1/liste/i/avsnitt/1"><i>Renovatør:</i> Aktør som på vegne av Maren utfører innsamling og transport av slam.</avsnitt>
      </liste>
      <liste id="/paragraf/1-3/ledd/1/liste/j">
        <lverdi>j)</lverdi>
        <avsnitt id="/paragraf/1-3/ledd/1/liste/j/avsnitt/1"><i>Sanitært avløpsvann:</i> Avløpsvann fra menneskelig aktivitet som for eksempel fra bad, kjøkken, vaskemaskin, toalett mv.</avsnitt>
      </liste>
      <liste id="/paragraf/1-3/ledd/1/liste/k">
        <lverdi>k)</lverdi>
        <avsnitt id="/paragraf/1-3/ledd/1/liste/k/avsnitt/1"><i>Slam:</i> Innholdet fra avløpsanlegg for avslamming av sanitært avløpsvann og overvann eller fra oppsamlingstanker for ubehandlet sanitært avløpsvann.</avsnitt>
      </liste>
      <liste id="/paragraf/1-3/ledd/1/liste/l">
        <lverdi>l)</lverdi>
        <avsnitt id="/paragraf/1-3/ledd/1/liste/l/avsnitt/1"><i>Slamanlegg:</i> Oppsamlings- og avslammingstanker for sanitært avløpsvann og overvann. For eksempel slamavskiller, tett tank, minirenseanlegg, slamtørkeanlegg mv. eller en kombinasjon av dette.</avsnitt>
      </liste>
      <liste id="/paragraf/1-3/ledd/1/liste/m">
        <lverdi>m)</lverdi>
        <avsnitt id="/paragraf/1-3/ledd/1/liste/m/avsnitt/1"><i>Slamavskiller:</i> En eller flere kummer for avskilling av slam fra avløpsvann. Et annet navn på slamavskiller er septiktank.</avsnitt>
      </liste>
      <liste id="/paragraf/1-3/ledd/1/liste/n">
        <lverdi>n)</lverdi>
        <avsnitt id="/paragraf/1-3/ledd/1/liste/n/avsnitt/1"><i>Slamgebyr:</i> Omfatter betaling for tømming, transport og behandling av septikslam/slam.</avsnitt>
      </liste>
      <liste id="/paragraf/1-3/ledd/1/liste/o">
        <lverdi>o)</lverdi>
        <avsnitt id="/paragraf/1-3/ledd/1/liste/o/avsnitt/1"><i>Slamkjøretøy:</i> Kjøretøy for oppsamling av slam, for eksempel mobil slamavvanner, traktor, sugebil, o.l.</avsnitt>
      </liste>
      <liste id="/paragraf/1-3/ledd/1/liste/p">
        <lverdi>p)</lverdi>
        <avsnitt id="/paragraf/1-3/ledd/1/liste/p/avsnitt/1"><i>Svartvann:</i> Sanitært avløpsvann fra toalett.</avsnitt>
      </liste>
      <liste id="/paragraf/1-3/ledd/1/liste/q">
        <lverdi>q)</lverdi>
        <avsnitt id="/paragraf/1-3/ledd/1/liste/q/avsnitt/1"><i>Tømmebåt:</i> Tilpasset båt for oppsamling av slam.</avsnitt>
      </liste>
      <liste id="/paragraf/1-3/ledd/1/liste/r">
        <lverdi>r)</lverdi>
        <avsnitt id="/paragraf/1-3/ledd/1/liste/r/avsnitt/1"><i>Tømmeplan:</i> Ruteplan, fastsatt av Maren, for å gjennomføre en effektiv og rasjonell tømming av slam for et større område, og som er tilpasset tømmefrekvens i gitte utslippstillatelser.</avsnitt>
      </liste>
    </paragraf>
    <paragraf id="/paragraf/1-4" url="https://lovdata.no/lovtidend/forskrift/2019-11-21-1559/p1-4">
      <pverdi>§ 1-4.</pverdi>
      <ptittel>Kommunal innsamling av slam</ptittel>
      <ledd id="/paragraf/1-4/ledd/1">Lindesnes kommune skal sørge for tømming av slamanlegg som omfattes av denne forskriften, jf. forurensningsloven § 26. Dette arbeidet er delegert til Maren som kan gjøre det i egen regi eller ved bruk av privat renovatør. All tømming skal utføres av den renovatøren Maren har kontrakt med.</ledd>
      <ledd id="/paragraf/1-4/ledd/2">Maren skal registrere abonnenter, fastsette slamanleggets gebyrkategori og tømmehyppighet, samt innkreve gebyr. Fastsettelse av gebyr gjøres av Lindesnes kommune.</ledd>
      <ledd id="/paragraf/1-4/ledd/3">Tømming utenfor fastsatt tømmeplan utløser gebyr.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-11-21-1559/p2">
      <pverdi>§ 2.</pverdi>
      <ptittel>Tømming av slam fra slamanlegg</ptittel>
    </paragraf>
    <paragraf id="/paragraf/2-1" url="https://lovdata.no/lovtidend/forskrift/2019-11-21-1559/p2-1">
      <pverdi>§ 2-1.</pverdi>
      <ptittel>Abonnentens plikter</ptittel>
      <ledd id="/paragraf/2-1/ledd/1">Abonnenten plikter å innordne seg Marens tømmeplan.</ledd>
      <ledd id="/paragraf/2-1/ledd/2">Abonnenten skal sørge for at anlegg som skal tømmes er klargjort, tilrettelagt og lett tilgjengelig for tømming med slamkjøretøy og tømmebåt. Lokk skal være kjøresikre når de kan bli utsatt for overkjøring. Overdekking av kumlokk og lignende med snø, is, jord osv. fjernes av abonnenten før tømming skal utføres. Trær og busker som er til vesentlig hinder fjernes av abonnenten før tømming utføres. Hvis ikke dette er gjort må anlegget tømmes utenom fastsatte tømmeplan, og abonnenten kan bli ilagt ekstra gebyr.</ledd>
      <ledd id="/paragraf/2-1/ledd/3">Abonnenten er pliktig til å holde tilsyn med eget anlegg og omgående utbedre skader på anlegget etter Marens pålegg. Videre skal alle endringer i tekniske installasjoner, anleggsutførelse eller endret bruk varsles, jf. plan- og bygningslovens bestemmelser.</ledd>
    </paragraf>
    <paragraf id="/paragraf/2-2" url="https://lovdata.no/lovtidend/forskrift/2019-11-21-1559/p2-2">
      <pverdi>§ 2-2.</pverdi>
      <ptittel>Adkomst/hindringer</ptittel>
      <ledd id="/paragraf/2-2/ledd/1">Det må være kjørbar adkomstvei fram til maksimalt 40 meter fra slamanlegget. Som kjørbar adkomstvei regnes i dette tilfelle vei som er framkommelig og har bredde og styrke til å tåle slamkjøretøy. Veien må ha en fri høyde på minst 4 meter og tilstrekkelig bredde for et slamkjøretøy. Adkomstveien skal ha snuplass og dessuten kurvatur og stigningsforhold for å kunne betjene slamkjøretøyet.</ledd>
      <ledd id="/paragraf/2-2/ledd/2">Hele anlegget må kunne tømmes fra samme oppstillingsplass, og bunntank kan være maksimum 6 meter lavere enn høyeste terrengpunkt mellom bunntank og oppstillingsplass.</ledd>
      <ledd id="/paragraf/2-2/ledd/3">Anlegg som etter oppsatte tømmeplan ikke kan betjenes med slamkjøretøy på grunn av adkomstveiens beskaffenhet, vil bli betjent med tilpasset utstyr - f.eks. traktor eller tømmebåt. Maren bestemmer hvilke eiendommer som må betjenes med slikt alternativt utstyr.</ledd>
      <ledd id="/paragraf/2-2/ledd/4">Det er boliger i skjærgården som ligger slik til at det ikke er mulig å tømme disse med slamkjøretøy, disse tankene må derfor tømmes med tømmebåt. Det må være mulig for tømmebåt å tømme minst en tank om gangen med maksimalt 150 meter lettflytende slangeutlegg. Slangeutlegg utover dette kan utløse tilleggsgebyr. Tømming med tømmebåt utløser tilleggsgebyr.</ledd>
      <ledd id="/paragraf/2-2/ledd/5">Maren eller renovatør har ikke ansvar for skade på og vedlikehold av privat vei og plass, med mindre det kan påvises uaktsomhet.</ledd>
      <ledd id="/paragraf/2-2/ledd/6">Dersom abonnenten ikke har kjørbar adkomstvei for slamkjøretøyet, kan Maren pålegge at abonnenten selv sørger for at slammet fraktes bort/disponeres på en helse- og miljømessig god måte. Slamhåndteringen skal godkjennes av Maren.</ledd>
    </paragraf>
    <paragraf id="/paragraf/2-3" url="https://lovdata.no/lovtidend/forskrift/2019-11-21-1559/p2-3">
      <pverdi>§ 2-3.</pverdi>
      <ptittel>Tilgjengelighet til anlegget</ptittel>
      <ledd id="/paragraf/2-3/ledd/1">Renovatøren har rett til å plassere nødvendig utstyr på eiendommen for å få utført tømmingen.</ledd>
      <ledd id="/paragraf/2-3/ledd/2">På tømmedag skal nødvendige grinder og porter være åpne, samt at renovatørene skal være sikret mot forulempning fra husdyr og lignende. Dersom abonnenten etter forhåndsvarsel ikke har klargjort slamanlegget inkludert adkomstvei for tømming, eller fraktet fram slammet mv., blir ikke ordinær tømming gjennomført. Ekstrakostnader som Maren påføres dekkes av abonnenten, jf. § 2-5.</ledd>
      <ledd id="/paragraf/2-3/ledd/3">Det er abonnentens plikt å sørge for at tømming blir utført, dvs. at abonnenten må ta kontakt med Maren dersom tanken skal tømmes utenom den fastsatte tømmeplan, eller dersom Maren ikke har registrert at abonnenten skal ha tømming i henhold til forskriften eller gitt utslippstillatelse.</ledd>
    </paragraf>
    <paragraf id="/paragraf/2-4" url="https://lovdata.no/lovtidend/forskrift/2019-11-21-1559/p2-4">
      <pverdi>§ 2-4.</pverdi>
      <ptittel>Marens plikter</ptittel>
      <ledd id="/paragraf/2-4/ledd/1">Maren fastsetter tømmeplan, og plikter å melde tømming av anlegg i god tid før selve tømmedagen.</ledd>
      <ledd id="/paragraf/2-4/ledd/2">Maren plikter å tømme alle anlegg som omfattes av denne bestemmelsen i tråd med tømmehyppighet beskrevet i § 2-5.</ledd>
      <ledd id="/paragraf/2-4/ledd/3">Maren plikter å fullstendig tømme første kammer i slamanlegget. Kommunen vurderer om andre og tredje kammer eventuelt skal tømmes.</ledd>
      <ledd id="/paragraf/2-4/ledd/4">Renovatør er bare pliktig til å ta med slam fra godkjente slamanlegg, og hvor abonnenten forøvrig har oppfylt de krav han er pålagt gjennom forskriften.</ledd>
    </paragraf>
    <paragraf id="/paragraf/2-5" url="https://lovdata.no/lovtidend/forskrift/2019-11-21-1559/p2-5">
      <pverdi>§ 2-5.</pverdi>
      <ptittel>Tømmefrekvens</ptittel>
      <ledd id="/paragraf/2-5/ledd/1">Tømmefrekvensen blir fastsatt i Marens tømmeplan.</ledd>
      <ledd id="/paragraf/2-5/ledd/2">Abonnenten skal føre tilsyn med slamanlegget og melde fra til Maren ved behov for hyppigere tømming. Maren kan for enkelte anlegg tillate eller kreve andre tømmefrekvenser. Dersom utslippstillatelse krever hyppigere tømming, må tillatelsen følges.</ledd>
      <ledd id="/paragraf/2-5/ledd/3">Ekstratømminger utenfor fastsatt tømmeplan kan utføres av Maren etter forespørsel. Abonnenten varsler da Maren, som vil utføre slik tømming innen 14 dager. For slik tømming må det betales ekstra gebyr.</ledd>
      <ledd id="/paragraf/2-5/ledd/4">Prekærtømming kan utføres av Maren etter forespørsel. Abonnenten varsler da Maren, som vil utføre tømmingen etter avtale. For slik tømming må det betales ekstra gebyr utover gebyr for ekstratømming.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-11-21-1559/p3">
      <pverdi>§ 3.</pverdi>
      <ptittel>Gebyr</ptittel>
    </paragraf>
    <paragraf id="/paragraf/3-1" url="https://lovdata.no/lovtidend/forskrift/2019-11-21-1559/p3-1">
      <pverdi>§ 3-1.</pverdi>
      <ptittel>Slamgebyr</ptittel>
      <ledd id="/paragraf/3-1/ledd/1">Kostnadene ved tømming av slamanlegg som omfattes av denne forskriften skal fullt ut dekkes av gebyrinntekter, jf. prinsippet om at «forurenser skal betale».</ledd>
      <ledd id="/paragraf/3-1/ledd/2">I medhold av forurensningsloven § 34 skal Maren kreve gebyr fra abonnentene som omfattes av ordningen. Selv om abonnenten nekter tømming, eller at det av annen grunn ikke kan foretas tømming, skal det likevel svares gebyr.</ledd>
      <ledd id="/paragraf/3-1/ledd/3">Gebyrplikt inntrer senest 6 måneder etter at utslippstillatelse er gitt. Gebyret fastsettes av kommunestyret gjennom gebyrregulativet. Maren fastsetter antall årlige terminer.</ledd>
    </paragraf>
    <paragraf id="/paragraf/3-2" url="https://lovdata.no/lovtidend/forskrift/2019-11-21-1559/p3-2">
      <pverdi>§ 3-2.</pverdi>
      <ptittel>Innkreving av gebyr</ptittel>
      <ledd id="/paragraf/3-2/ledd/1">Slamgebyr med påløpte renter og kostnader er sikret med lovbestemt pant i eiendommen (legalpant) etter lov om pant av 8. februar 1980 nr. 2, § 6-1. Gebyrene kan kreves inn av kommunen eller delegert myndighet etter reglene for innkreving av eiendomsskatt.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-11-21-1559/p4">
      <pverdi>§ 4.</pverdi>
      <ptittel>Avsluttende bestemmelser</ptittel>
    </paragraf>
    <paragraf id="/paragraf/4-1" url="https://lovdata.no/lovtidend/forskrift/2019-11-21-1559/p4-1">
      <pverdi>§ 4-1.</pverdi>
      <ptittel>Fritak</ptittel>
      <ledd id="/paragraf/4-1/ledd/1">Fritak fra plikten til å delta i ordningen kan bare gis til bestemte eiendommer. Det kan etter søknad til Maren gis fritak for gebyr for følgende eiendommer:
<liste id="/paragraf/4-1/ledd/1/liste/1"><lverdi>-</lverdi><avsnitt id="/paragraf/4-1/ledd/1/liste/1/avsnitt/1">Eiendom som er å betrakte som kondemnert (ubeboelig).</avsnitt></liste>
<liste id="/paragraf/4-1/ledd/1/liste/2"><lverdi>-</lverdi><avsnitt id="/paragraf/4-1/ledd/1/liste/2/avsnitt/1">Eiendom som er fysisk frakoblet eiendommens vannanlegg og hvor melding fra autorisert rørlegger om plombering er mottatt og godkjent av Maren.</avsnitt></liste></ledd>
      <ledd id="/paragraf/4-1/ledd/2">Abonnenten plikter å informere Maren dersom grunnlaget for fritaket endres.</ledd>
      <ledd id="/paragraf/4-1/ledd/3">Det gis ikke fritak for eller reduksjon i slamgebyr ut fra sosiale kriterier.</ledd>
      <ledd id="/paragraf/4-1/ledd/4">Det at en abonnent har flere eiendommer (f.eks. både bolig og fritidsbolig) i kommunen gir ikke grunnlag for reduksjon i slamgebyr.</ledd>
      <ledd id="/paragraf/4-1/ledd/5">Lite bruk av eiendommen gir ikke grunnlag for fritak for eller reduksjon i slamgebyr.</ledd>
    </paragraf>
    <paragraf id="/paragraf/4-2" url="https://lovdata.no/lovtidend/forskrift/2019-11-21-1559/p4-2">
      <pverdi>§ 4-2.</pverdi>
      <ptittel>Klageadgang</ptittel>
      <ledd id="/paragraf/4-2/ledd/1">Vedtak som er fattet av kommunen eller andre som er delegert myndighet i medhold av denne forskriften, kan påklages til kommunen ifølge Forvaltningsloven § 28 og kommunens delegasjonsreglement.</ledd>
    </paragraf>
    <paragraf id="/paragraf/4-3" url="https://lovdata.no/lovtidend/forskrift/2019-11-21-1559/p4-3">
      <pverdi>§ 4-3.</pverdi>
      <ptittel>Sanksjoner og straff</ptittel>
      <ledd id="/paragraf/4-3/ledd/1">Maren kan pålegge den enkelte abonnent å utbedre slamanleggene, hvis dette synes nødvendig for å sikre tilstrekkelig god behandling av slammet eller for å hindre at det oppstår unødige utslipp.</ledd>
      <ledd id="/paragraf/4-3/ledd/2">Overtredelse av denne forskrift kan utover dette straffes med bøter, jf. forurensningsloven § 79, annet ledd eller tvangsmulkt til staten, jf. forurensningsloven § 73.</ledd>
    </paragraf>
    <paragraf id="/paragraf/4-4" url="https://lovdata.no/lovtidend/forskrift/2019-11-21-1559/p4-4">
      <pverdi>§ 4-4.</pverdi>
      <ptittel>Ikrafttredelse</ptittel>
      <ledd id="/paragraf/4-4/ledd/1">Forskriften trer i kraft fra 1. januar 2020.</ledd>
    </paragraf>
  </tekst>
</dokument>
