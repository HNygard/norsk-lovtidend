<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-10-30-1609" type="lt" url="https://lovdata.no/lovtidend/forskrift/2019-10-30-1609">
  <metadata>
    <type>lt</type>
    <base>LT</base>
    <id>LT/lt/2019-10-30-1609</id>
    <dato>30.10.2019 nr. 1609</dato>
    <dato type="iso">2019-10-30</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>OV (Andre off vedtekter)</departement>
    <etat/>
    <gjelder>Askim, Eidsberg, Hobøl, Spydeberg og Trøgstad kommuner, Østfold</gjelder>
    <hjemmel><ref id="lov-1981-03-13-6-§26">L13.03.1981 nr. 6 § 26</ref>, <ref id="lov-1981-03-13-6-§30">§ 30</ref>, <ref id="lov-1981-03-13-6-§34">§ 34</ref>, <ref id="lov-1981-03-13-6-§79">§ 79</ref></hjemmel>
    <endrer type="ref">https://lovdata.no/for/2006-06-15-1695</endrer>
    <endrer type="ref">https://lovdata.no/for/2008-06-17-755</endrer>
    <rettet/>
    <journalnummer>2019-0797</journalnummer>
  </metadata>
  <tekst>
    <korttittel>Forskrift for tømming av slamanlegg, Indre Østfold</korttittel>
    <tittel>Forskrift for tømming av slamanlegg, Indre Østfold kommune, Viken</tittel>
    <redaksjonell_note><b>Hjemmel:</b> Fastsatt av Indre Østfold kommunestyre 30. oktober 2019 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 26, § 30, § 34 og § 79.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-10-30-1609/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Forskriften har som mål å sikre miljømessig, økonomisk og helsemessig forsvarlig innsamling, transport og behandling av slam fra slamanlegg i kommunen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-10-30-1609/p2">
      <pverdi>§ 2.</pverdi>
      <ptittel>Virkeområde</ptittel>
      <ledd id="/paragraf/2/ledd/1">Forskriften omfatter alle registrerte grunneiendommer der det er slamanlegg. Forskriften gjelder grunneiere, festere og andre som benytter seg av kommunens slamtømmeordning.</ledd>
      <ledd id="/paragraf/2/ledd/2">Alle eiendommer der det er slike slamanlegg, skal være med i den kommunale slamtømmingsordningen.</ledd>
      <ledd id="/paragraf/2/ledd/3">Kommunen kan gi nærmere retningslinjer for gjennomføring av forskriftens bestemmelser.</ledd>
      <ledd id="/paragraf/2/ledd/4">Olje- og fettutskillere, oppsamlingstanker for industriavløpsvann og slam fra næringsvirksomhet omfattes ikke av denne forskriften.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-10-30-1609/p3">
      <pverdi>§ 3.</pverdi>
      <ptittel>Definisjoner</ptittel>
      <br/>
      <marg niv="1" id="/paragraf/3/marg/1"><i>Abonnent:</i> Eier eller fester av eiendommen som omfattes av den kommunale tømmeordningen.
<br/></marg>
      <marg niv="1" id="/paragraf/3/marg/2"><i>Slamanlegg:</i> Mindre oppsamlings- eller behandlingsanlegg for sanitært avløpsvann som produserer slam, for eksempel slamavskiller, tett tank, minirenseanlegg etc., eller en kombinasjon av dette.
<br/></marg>
      <marg niv="1" id="/paragraf/3/marg/3"><i>Anlegg:</i> se slamanlegg.
<br/></marg>
      <marg niv="1" id="/paragraf/3/marg/4"><i>Sanitært avløpsvann:</i> Avløpsvann som i hovedsak stammer fra menneskers stoffskifte og fra husholdningsaktiviteter, herunder avløpsvann fra vannklosett, kjøkken, bad, vaskerom eller lignende.
<br/></marg>
      <marg niv="1" id="/paragraf/3/marg/5"><i>Gråvann:</i> avløpsvann fra kjøkken, bad, vaskerom eller lignende, unntatt toalettavløp.
<br/></marg>
      <marg niv="1" id="/paragraf/3/marg/6"><i>Bomtur:</i> kalles fremmøte av slamrenovatøren på eiendom når det ikke kan foretas tømming av forskjellige årsaker. Det kan være at veien til anlegget ikke er kjørbar på grunn av dårlig vedlikehold eller hinder i veien. Anlegget kan også være utilgjengelig for tømming.
<br/></marg>
      <marg niv="1" id="/paragraf/3/marg/7"><i>Ekstratur:</i> kalles fremmøte av slamrenovatør på eiendom utenom planlagt tømmerute. Det oppstår ved ekstraordinært tømmebehov eller ved nytt fremmøte etter bomtur.
<br/></marg>
      <marg niv="1" id="/paragraf/3/marg/8"><i>Behovsprøvd tømming:</i> andre tømmefrekvenser der dette er nødvendig for å sikre optimal drift av anlegget eller der utslippstillatelsen krever hyppigere tømming.
<br/></marg>
      <marg niv="1" id="/paragraf/3/marg/9"><i>Tømmerutine:</i> kalles utregning av antall tømminger som er nødvendig basert på anleggets størrelse og antall personer i husstand</marg>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-10-30-1609/p4">
      <pverdi>§ 4.</pverdi>
      <ptittel>Kommunal innsamling av slam</ptittel>
      <ledd id="/paragraf/4/ledd/1">Kommunen skal sørge for tømming av slamanlegg som omfattes av denne forskriften, jamfør § 26 i forurensningsloven . All ordinær tømming skal utføres av firma som har kontrakt med kommunen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-10-30-1609/p5">
      <pverdi>§ 5.</pverdi>
      <ptittel>Abonnentens plikter</ptittel>
      <ledd id="/paragraf/5/ledd/1">Abonnenten skal sørge for at anlegg som skal tømmes er lett tilgjengelig for tømming med tyngre kjøretøy. Adkomst skal ha tilstrekkelig bæreevne og avstand fra vei til anlegg skal ikke overstige 40 meter og 5 meter løftehøyde fra bunn i kum til tank på bil.</ledd>
      <ledd id="/paragraf/5/ledd/2">Lokk skal være kjøresikre når de kan bli utsatt for overkjøring. Overdekking av kumlokk og lignende med snø, is, jord osv. fjernes av abonnenten før tømming skal utføres. Alle kummer må føres opp slik at toppen på kummen er lett å finne og betjene.</ledd>
      <ledd id="/paragraf/5/ledd/3">Ved tvist om en vei er kjørbar etter ovenstående, er kommunens syn avgjørende.</ledd>
      <ledd id="/paragraf/5/ledd/4">Ved alle forhold som medfører utilstrekkelig tømmerutine plikter abonnenten å melde dette til kommunen. Anleggseier er selv ansvarlig for at slamanlegget ikke tilføres avløpsvann som i mengde eller sammensetning er i strid med dimensjoneringskriteriene for anlegget.</ledd>
      <ledd id="/paragraf/5/ledd/5">Abonnenten skal sørge for å oppbevare relevant dokumentasjon om anlegget. Kommunen kan spørre etter dokumentasjon ved tilsyn av anlegg.</ledd>
      <ledd id="/paragraf/5/ledd/6">Abonnenten skal sørge for at anlegget er i forskriftsmessig stand.</ledd>
      <ledd id="/paragraf/5/ledd/7">Abonnenten plikter å bekoste utbedringer av feil og mangler ved anlegget som kommunen pålegger, slik at anlegget fungerer i henhold til forurensningsloven.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-10-30-1609/p6">
      <pverdi>§ 6.</pverdi>
      <ptittel>Rettigheter og plikter for slamrenovatøren</ptittel>
      <ledd id="/paragraf/6/ledd/1">Den som tømmer anlegget har rett til å plassere nødvendig utstyr på eiendommen for å få utført tømmingen.</ledd>
      <ledd id="/paragraf/6/ledd/2">Tømmingen skal utføres slik at beboerne ikke unødig sjeneres av støy og lukt. Anlegget skal forlates i lukket stand, og grinder, porter og dører skal lukkes.</ledd>
      <ledd id="/paragraf/6/ledd/3">Renovatør skal melde inn alle observerte avvik inkludert om det er foretatt bomtur eller ekstratur.</ledd>
      <ledd id="/paragraf/6/ledd/4">Planlagt tømming og transport skal foretas innenfor tidsrommet kl. 0700 til 1900 mandag til fredag, helligdager unntatt. Unntaksvis kan tømming og transport skje på lørdager inntil kl. 1800. I ekstraordinære situasjoner tømmes anlegg ved behov.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-10-30-1609/p7">
      <pverdi>§ 7.</pverdi>
      <ptittel>Tømmehyppighet</ptittel>
      <ledd id="/paragraf/7/ledd/1">Varsel om når tømming skal finne sted vil bli gitt på en måte som kommunen finner hensiktsmessig. Tømming vil bli foretatt områdevis.</ledd>
      <ledd id="/paragraf/7/ledd/2">Tømmefrekvens for slamanleggene:
<br/>
<marg niv="1" id="/paragraf/7/ledd/2/marg/1">Hvert år:</marg>
<liste id="/paragraf/7/ledd/2/liste/1"><lverdi>-</lverdi><avsnitt id="/paragraf/7/ledd/2/liste/1/avsnitt/1">Slamanlegg tilknyttet vannklosett</avsnitt></liste>
<liste id="/paragraf/7/ledd/2/liste/2"><lverdi>-</lverdi><avsnitt id="/paragraf/7/ledd/2/liste/2/avsnitt/1">Minirenseanlegg skal tømmes i henhold til leverandørens spesifikasjoner, herunder teknisk godkjenning for anlegget eller etter avtale med servicepersonell. Anlegget skal i utgangspunktet minimum tømmes 1 gang per år.</avsnitt></liste>
<liste id="/paragraf/7/ledd/2/liste/3"><lverdi>-</lverdi><avsnitt id="/paragraf/7/ledd/2/liste/3/avsnitt/1">Tette tanker, med eller uten vannklosett tilknyttet. Tette tanker skal ha alarm for høy vannstand.
<br/>
<marg niv="1" id="/paragraf/7/ledd/2/liste/3/avsnitt/1/marg/2">Hvert 3. år:</marg></avsnitt></liste>
<liste id="/paragraf/7/ledd/2/liste/4"><lverdi>-</lverdi><avsnitt id="/paragraf/7/ledd/2/liste/4/avsnitt/1">Øvrige slamanlegg, kun for gråvann.
<br/>
<marg niv="1" id="/paragraf/7/ledd/2/liste/4/avsnitt/1/marg/3">Behovsprøvd tømming:</marg></avsnitt></liste></ledd>
      <ledd id="/paragraf/7/ledd/3">Kommunen kan for enkelte anlegg tillate/kreve andre tømmefrekvenser dersom dette er nødvendig for å sikre optimal drift av anlegget. Dersom utslippstillatelsen krever hyppigere tømming, må denne følges.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-10-30-1609/p8">
      <pverdi>§ 8.</pverdi>
      <ptittel>Ekstra tømming</ptittel>
      <ledd id="/paragraf/8/ledd/1">Dersom varslet tømming ikke kan utføres på grunn av forhold som kan tilskrives manglende oppfølging av abonnentens plikter jf. § 5, kan kommunen kreve ny tømming og påløpte kostnader belastes abonnenten</ledd>
      <ledd id="/paragraf/8/ledd/2">For slamanlegg som krever annen tømmehyppighet, jf. § 7, må abonnenten selv bestille dette hos slamrenovatør som kommunen har avtale med. Påløpte kostnader belastes abonnent.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-10-30-1609/p9">
      <pverdi>§ 9.</pverdi>
      <ptittel>Gebyr</ptittel>
      <ledd id="/paragraf/9/ledd/1">Abonnenten skal betale gebyr etter regler og satser årlig vedtatt av kommunestyret.</ledd>
      <ledd id="/paragraf/9/ledd/2">Abonnenter tilknyttet det kommunale ledningsnettet, og som er pålagt å bruke slamavskiller, skal ikke betale slikt gebyr.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-10-30-1609/p10">
      <pverdi>§ 10.</pverdi>
      <ptittel>Innkreving av gebyr og renter</ptittel>
      <ledd id="/paragraf/10/ledd/1">Gebyr, inkl. påløpte renter og kostnader, er sikret med lovbestemt pant etter panteloven § 6-1. Om renteplikt ved for sen betaling, tilbakebetaling og inndrivelse av gebyr gjelder reglene i lov 6. juni 1975 nr. 29 om eigedomsskatt til kommunane, § 26 og § 27 tilsvarende.</ledd>
      <ledd id="/paragraf/10/ledd/2">Gebyret skal betales til forfall selv om det er omtvistet. Dersom man har betalt for mye gebyr, vil kommune tilbakebetale det overskytende med renter.</ledd>
      <ledd id="/paragraf/10/ledd/3">Krav som er foreldet etter lov om foreldelse av fordringer, dekkes normalt ikke.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-10-30-1609/p11">
      <pverdi>§ 11.</pverdi>
      <ptittel>Unntak</ptittel>
      <ledd id="/paragraf/11/ledd/1">Eiendom som blir stående ubebodd i mer enn 12 sammenhengende måneder, kan etter søknad bli fritatt fra forskriften for en nærmere angitt periode.</ledd>
      <ledd id="/paragraf/11/ledd/2">I spesielle tilfeller og etter begrunnet søknad, kan kommunen dispensere fra denne forskriften.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2019-10-30-1609/p12">
      <pverdi>§ 12.</pverdi>
      <ptittel>Straff</ptittel>
      <ledd id="/paragraf/12/ledd/1">Overtredelse av forskriften straffes med bøter etter forurensningslovens § 79 annet ledd.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2019-10-30-1609/p13">
      <pverdi>§ 13.</pverdi>
      <ptittel>Klage</ptittel>
      <ledd id="/paragraf/13/ledd/1">Enkeltvedtak fattet etter denne forskrift kan påklages til kommunens klageorgan i henhold til forvaltningslovens bestemmelser. Gebyrstørrelsen regnes som forskrift og kan ikke påklages jf. forvaltningslovens § 2 første ledd.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2019-10-30-1609/p14">
      <pverdi>§ 14.</pverdi>
      <ptittel>Ikrafttreden</ptittel>
      <ledd id="/paragraf/14/ledd/1">Denne forskriften trer i kraft 1. januar 2020. Fra samme tid oppheves gjeldende forskrifter for tømming av slamanlegg i Askim, Eidsberg, Hobøl, Spydeberg og Trøgstad.</ledd>
    </paragraf>
  </tekst>
</dokument>
