[
    {
        "tag": "p",
        "class": "marg",
        "html": "<a data-id=\"forarbeid/prop-40-l-201819\" class=\" reference\" href=\"/forarbeid/prop-40-l-201819\">Prop.40 L (2018–2019)</a>, <a data-id=\"forarbeid/inns-224-l-201819\" class=\" reference\" href=\"/forarbeid/inns-224-l-201819\">Innst.224 L (2018–2019)</a>, <a data-id=\"forarbeid/lovvedtak-52-201819\" class=\" reference\" href=\"/forarbeid/lovvedtak-52-201819\">Lovvedtak 52 (2018–2019)</a>. Stortingets første og andre gangs behandling hhv. 2. og 9. april 2019. Fremmet av Finansdepartementet.",
        "text": "Prop.40 L (2018–2019), Innst.224 L (2018–2019), Lovvedtak 52 (2018–2019). Stortingets første og andre gangs behandling hhv. 2. og 9. april 2019. Fremmet av Finansdepartementet."
    },
    {
        "tag": "p",
        "class": "marg",
        "html": "Endringer i følgende lover:",
        "text": "Endringer i følgende lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1\t</td><td class=\" morTableVerticalAlignTop morTableAlignLeft\"><a data-id=\"lov/2000-11-24-81\" class=\" reference\" href=\"/lov/2000-11-24-81\">Lov 24. november 2000 nr. 81</a> om innskuddspensjon i arbeidsforhold (innskuddspensjonsloven).</td></tr>",
        "text": "1\tLov 24. november 2000 nr. 81 om innskuddspensjon i arbeidsforhold (innskuddspensjonsloven)."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2\t</td><td class=\" morTableVerticalAlignTop morTableAlignLeft\"><a data-id=\"lov/2015-04-10-17\" class=\" reference\" href=\"/lov/2015-04-10-17\">Lov 10. april 2015 nr. 17</a> om finansforetak og finanskonsern (finansforetaksloven).</td></tr>",
        "text": "2\tLov 10. april 2015 nr. 17 om finansforetak og finanskonsern (finansforetaksloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2000-11-24-81\" class=\" reference\" href=\"/lov/2000-11-24-81\">lov 24. november 2000 nr. 81</a> om innskuddspensjon i arbeidsforhold gjøres følgende endringer:",
        "text": "I lov 24. november 2000 nr. 81 om innskuddspensjon i arbeidsforhold gjøres følgende endringer:"
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§2-1\" class=\" reference\" href=\"/lov/2000-11-24-81/%C2%A72-1\">§ 2-1</a> annet ledd skal lyde:",
        "text": "§ 2-1 annet ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Retten til alderspensjon skal sikres ved årlige innskudd i samsvar med innskuddsplanen fastsatt i regelverket. Medlemmenes pensjonskapital skal forvaltes i institusjonen hvor foretaket har opprettet pensjonsordning. Det enkelte medlem kan likevel velge å forvalte sin tidligere opptjente pensjonskapital og opptjening i nåværende arbeidsforhold i en annen institusjon etter reglene i <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a>.</td></tr>",
        "text": "(2) Retten til alderspensjon skal sikres ved årlige innskudd i samsvar med innskuddsplanen fastsatt i regelverket. Medlemmenes pensjonskapital skal forvaltes i institusjonen hvor foretaket har opprettet pensjonsordning. Det enkelte medlem kan likevel velge å forvalte sin tidligere opptjente pensjonskapital og opptjening i nåværende arbeidsforhold i en annen institusjon etter reglene i § 3-7."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§2-7\" class=\" reference\" href=\"/lov/2000-11-24-81/%C2%A72-7\">§ 2-7</a> annet til tredje ledd og nye fjerde til sjette ledd skal lyde:",
        "text": "§ 2-7 annet til tredje ledd og nye fjerde til sjette ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Foretaket skal før medlemmet tas opp i pensjonsordningen og gjennom medlemstiden gi medlemmet informasjon om det investeringsvalget som er gjort for pensjonsordningen, herunder om risiko, forventet avkastning og kostnader. I tillegg skal medlemmene før opptak i pensjonsordningen og gjennom medlemstiden gis tilstrekkelig informasjon til at de kan foreta velfunderte investeringsvalg. Det skal bl.a. gis informasjon om betydningen av gjenstående tid til uttak av alderspensjon. Når medlemmet har få år igjen til uttak av pensjon, skal foretaket gi informasjon om risikoreduserende tiltak. Institusjonen skal på anmodning fra medlemmet gi råd om sammensetningen av investeringsporteføljen.</td></tr>",
        "text": "(2) Foretaket skal før medlemmet tas opp i pensjonsordningen og gjennom medlemstiden gi medlemmet informasjon om det investeringsvalget som er gjort for pensjonsordningen, herunder om risiko, forventet avkastning og kostnader. I tillegg skal medlemmene før opptak i pensjonsordningen og gjennom medlemstiden gis tilstrekkelig informasjon til at de kan foreta velfunderte investeringsvalg. Det skal bl.a. gis informasjon om betydningen av gjenstående tid til uttak av alderspensjon. Når medlemmet har få år igjen til uttak av pensjon, skal foretaket gi informasjon om risikoreduserende tiltak. Institusjonen skal på anmodning fra medlemmet gi råd om sammensetningen av investeringsporteføljen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Før overføring av medlemmets pensjonskapitalbevis til foretakets pensjonsordning etter reglene i <a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a> skal foretaket skriftlig opplyse medlemmet om:</td></tr>",
        "text": "(3) Før overføring av medlemmets pensjonskapitalbevis til foretakets pensjonsordning etter reglene i § 3-6 skal foretaket skriftlig opplyse medlemmet om:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">at overføringen vil bli gjennomført med mindre medlemmet reserverer seg mot dette innen fristen i <a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a>,</td></tr>",
        "text": "a.\tat overføringen vil bli gjennomført med mindre medlemmet reserverer seg mot dette innen fristen i § 3-6,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">hvilke pensjonskapitalbevis som vil bli overført, størrelsen på midlene og den institusjon de forvaltes i,</td></tr>",
        "text": "b.\thvilke pensjonskapitalbevis som vil bli overført, størrelsen på midlene og den institusjon de forvaltes i,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">virkningene av overføringen for medlemmet, herunder om kostnader og mulige investeringsvalg for den del av midlene som knytter seg til tidligere opptjent pensjonskapital,</td></tr>",
        "text": "c.\tvirkningene av overføringen for medlemmet, herunder om kostnader og mulige investeringsvalg for den del av midlene som knytter seg til tidligere opptjent pensjonskapital,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">at medlemmet får informasjon om sine kostnader, investeringsvalg mv. knyttet til pensjonskapitalbevisene fra institusjonene som forvalter disse,</td></tr>",
        "text": "d.\tat medlemmet får informasjon om sine kostnader, investeringsvalg mv. knyttet til pensjonskapitalbevisene fra institusjonene som forvalter disse,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e.\t</td><td class=\" morTableVerticalAlignTop morTableAlignLeft\">at medlemmet har adgang til å inngå avtale med en selvvalgt institusjon etter <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a>,</td></tr>",
        "text": "e.\tat medlemmet har adgang til å inngå avtale med en selvvalgt institusjon etter § 3-7,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f.\t</td><td class=\" morTableVerticalAlignTop morTableAlignLeft\">adgangen til å flytte midlene knyttet til tidligere opptjent pensjonskapital etter <a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a> fjerde ledd.</td></tr>",
        "text": "f.\tadgangen til å flytte midlene knyttet til tidligere opptjent pensjonskapital etter § 3-6 fjerde ledd."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Foretaket skal gi arbeidstakerne skriftlig opplysning om endringer i regelverket av betydning. Krav om skriftlighet etter loven her er ikke til hinder for bruk av elektronisk kommunikasjon.</td></tr>",
        "text": "(4) Foretaket skal gi arbeidstakerne skriftlig opplysning om endringer i regelverket av betydning. Krav om skriftlighet etter loven her er ikke til hinder for bruk av elektronisk kommunikasjon."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(5)</span> Informasjon og råd til arbeidstaker fra foretaket eller institusjonen kan sendes eller gjøres tilgjengelig for arbeidstaker ved bruk av elektronisk kommunikasjon, forutsatt at dette gjøres på en betryggende måte og at arbeidstaker ikke har reservert seg mot slik kommunikasjon. Når elektronisk kommunikasjon benyttes første gang, skal arbeidstaker få tydelig informasjon om muligheten for å reservere seg mot slik kommunikasjon og om rettsvirkningene av valget. Elektroniske meldinger anses mottatt når de er kommet til arbeidstakers kunnskap. Foretaket eller institusjonen må på forsvarlig vis forsikre seg om at arbeidstaker har fått kunnskap om meldingen.</td></tr>",
        "text": "(5) Informasjon og råd til arbeidstaker fra foretaket eller institusjonen kan sendes eller gjøres tilgjengelig for arbeidstaker ved bruk av elektronisk kommunikasjon, forutsatt at dette gjøres på en betryggende måte og at arbeidstaker ikke har reservert seg mot slik kommunikasjon. Når elektronisk kommunikasjon benyttes første gang, skal arbeidstaker få tydelig informasjon om muligheten for å reservere seg mot slik kommunikasjon og om rettsvirkningene av valget. Elektroniske meldinger anses mottatt når de er kommet til arbeidstakers kunnskap. Foretaket eller institusjonen må på forsvarlig vis forsikre seg om at arbeidstaker har fått kunnskap om meldingen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(6)</span> Departementet kan fastsette nærmere regler i forskrift om hvilken informasjon som skal gis fra institusjon eller foretak i tilknytning til ordningen.</td></tr>",
        "text": "(6) Departementet kan fastsette nærmere regler i forskrift om hvilken informasjon som skal gis fra institusjon eller foretak i tilknytning til ordningen."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§2-12\" class=\" reference\" href=\"/lov/2000-11-24-81/%C2%A72-12\">§ 2-12</a> tredje ledd skal lyde:",
        "text": "§ 2-12 tredje ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Ved flytting av medlemskap gjelder bestemmelsene om opphør av medlemskap tilsvarende.</td></tr>",
        "text": "(3) Ved flytting av medlemskap gjelder bestemmelsene om opphør av medlemskap tilsvarende."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§3-3\" class=\" reference\" href=\"/lov/2000-11-24-81/%C2%A73-3\">§ 3-3</a> tredje ledd skal lyde:",
        "text": "§ 3-3 tredje ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Pensjonskapital knyttet til egen pensjonskonto kan bare flyttes til annen institusjon etter reglene i <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§§ 3-7</a> eller <a data-id=\"lov/2000-11-24-81/§8-5\" class=\" reference\" href=\"/lov/2000-11-24-81/%C2%A78-5\">8-5</a>.</td></tr>",
        "text": "(3) Pensjonskapital knyttet til egen pensjonskonto kan bare flyttes til annen institusjon etter reglene i §§ 3-7 eller 8-5."
    },
    {
        "tag": "p",
        "class": "marg",
        "html": "Ny <a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a> skal lyde:",
        "text": "Ny § 3-6 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a>. <em class=\" \">Egen pensjonskonto hos arbeidsgiver</em>",
        "text": "§ 3-6. Egen pensjonskonto hos arbeidsgiver"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Medlemmets pensjonskapitalbevis fra annen innskuddspensjonsordning eller fra individuell pensjonsspareavtale etter lov om individuell pensjonsordning skal overføres til medlemmets pensjonskonto i arbeidsgivers pensjonsordning dersom denne forvaltes i henhold til <a data-id=\"lov/2000-11-24-81/§3-2a\" class=\" reference\" href=\"/lov/2000-11-24-81/%C2%A73-2a\">§§ 3-2a</a> eller <a data-id=\"lov/2000-11-24-81/§3-3\" class=\" reference\" href=\"/lov/2000-11-24-81/%C2%A73-3\">3-3</a>. Medlemmet kan reservere seg mot slik overføring. Medlemmet kan også velge forvaltning hos en annen institusjon etter <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a>. Dersom medlemmet ikke har reservert seg innen tre måneder etter at informasjon er mottatt etter <a data-id=\"lov/2000-11-24-81/§2-7\" class=\" reference\" href=\"/lov/2000-11-24-81/%C2%A72-7\">§ 2-7</a>, gjennomføres overføringen innen fristen for flytting av pensjonskapitalbevis og individuelle avtaler i <a data-id=\"lov/2005-06-10-44/kap6\" class=\" reference\" href=\"/lov/2005-06-10-44/kap6\">forsikringsvirksomhetsloven kapittel 6</a>. Departementet kan i forskrift gi nærmere regler om at medlemmets reservasjon mot overføring av pensjonsmidler eller valg av forvaltning hos en annen institusjon skal gjelde også for fremtidige arbeidsforhold.</td></tr>",
        "text": "(1) Medlemmets pensjonskapitalbevis fra annen innskuddspensjonsordning eller fra individuell pensjonsspareavtale etter lov om individuell pensjonsordning skal overføres til medlemmets pensjonskonto i arbeidsgivers pensjonsordning dersom denne forvaltes i henhold til §§ 3-2a eller 3-3. Medlemmet kan reservere seg mot slik overføring. Medlemmet kan også velge forvaltning hos en annen institusjon etter § 3-7. Dersom medlemmet ikke har reservert seg innen tre måneder etter at informasjon er mottatt etter § 2-7, gjennomføres overføringen innen fristen for flytting av pensjonskapitalbevis og individuelle avtaler i forsikringsvirksomhetsloven kapittel 6. Departementet kan i forskrift gi nærmere regler om at medlemmets reservasjon mot overføring av pensjonsmidler eller valg av forvaltning hos en annen institusjon skal gjelde også for fremtidige arbeidsforhold."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Kostnader til forvaltning av tidligere opptjent pensjonskapital dekkes av medlemmet. Foretaket dekker kostnader til forvaltning av den pensjonskapital medlemmet har opptjent i arbeidsforholdet. Det kan avtales en annen fordeling av forvaltningskostnadene for tidligere opptjent pensjonskapital. Foretaket dekker kostnader til administrasjon av ordningen.</td></tr>",
        "text": "(2) Kostnader til forvaltning av tidligere opptjent pensjonskapital dekkes av medlemmet. Foretaket dekker kostnader til forvaltning av den pensjonskapital medlemmet har opptjent i arbeidsforholdet. Det kan avtales en annen fordeling av forvaltningskostnadene for tidligere opptjent pensjonskapital. Foretaket dekker kostnader til administrasjon av ordningen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Institusjonen som forvalter arbeidsgivers pensjonsordning, skal innhente informasjon om hvilke pensjonskapitalbevis medlemmet har, størrelsen på midlene og hvilken institusjon som forvalter dem. Institusjonen skal også be institusjonen som forvalter pensjonskapitalbeviset, om å gjøre informasjon om kostnader, investeringsvalg mv. knyttet til pensjonskapitalbeviset tilgjengelig for arbeidstaker. Institusjonen som forvalter pensjonskapitalbeviset plikter å utlevere informasjon etter første og annet punktum.</td></tr>",
        "text": "(3) Institusjonen som forvalter arbeidsgivers pensjonsordning, skal innhente informasjon om hvilke pensjonskapitalbevis medlemmet har, størrelsen på midlene og hvilken institusjon som forvalter dem. Institusjonen skal også be institusjonen som forvalter pensjonskapitalbeviset, om å gjøre informasjon om kostnader, investeringsvalg mv. knyttet til pensjonskapitalbeviset tilgjengelig for arbeidstaker. Institusjonen som forvalter pensjonskapitalbeviset plikter å utlevere informasjon etter første og annet punktum."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Medlemmet kan flytte den del av midlene som knytter seg til tidligere opptjent pensjonskapital, til en annen institusjon.</td></tr>",
        "text": "(4) Medlemmet kan flytte den del av midlene som knytter seg til tidligere opptjent pensjonskapital, til en annen institusjon."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(5)</span> Dersom medlemmet har flere arbeidsgivere med ordning som nevnt i første ledd, skal pensjonskapitalbevisene overføres til den ordningen hvor medlemmets opptjente pensjonskapital er størst.</td></tr>",
        "text": "(5) Dersom medlemmet har flere arbeidsgivere med ordning som nevnt i første ledd, skal pensjonskapitalbevisene overføres til den ordningen hvor medlemmets opptjente pensjonskapital er størst."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(6)</span> Departementet kan gi nærmere regler i forskrift om overføring av pensjonsmidler etter bestemmelsen her.</td></tr>",
        "text": "(6) Departementet kan gi nærmere regler i forskrift om overføring av pensjonsmidler etter bestemmelsen her."
    },
    {
        "tag": "p",
        "class": "marg",
        "html": "Ny <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a> skal lyde:",
        "text": "Ny § 3-7 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a>. <em class=\" \">Egen pensjonskonto hos selvvalgt institusjon</em>",
        "text": "§ 3-7. Egen pensjonskonto hos selvvalgt institusjon"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Medlem i pensjonsordning som forvaltes i henhold til <a data-id=\"lov/2000-11-24-81/§3-2a\" class=\" reference\" href=\"/lov/2000-11-24-81/%C2%A73-2a\">§§ 3-2a</a> eller <a data-id=\"lov/2000-11-24-81/§3-3\" class=\" reference\" href=\"/lov/2000-11-24-81/%C2%A73-3\">3-3</a> kan inngå avtale med en selvvalgt institusjon om at denne institusjonen skal forvalte medlemmets tidligere opptjente pensjonskapital og opptjening i nåværende arbeidsforhold.</td></tr>",
        "text": "(1) Medlem i pensjonsordning som forvaltes i henhold til §§ 3-2a eller 3-3 kan inngå avtale med en selvvalgt institusjon om at denne institusjonen skal forvalte medlemmets tidligere opptjente pensjonskapital og opptjening i nåværende arbeidsforhold."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Før avtale inngås skal institusjonen kartlegge medlemmets behov og ønske om risiko og opplyse om den risiko medlemmet påtar seg. Institusjonen skal opplyse om samtlige kostnader knyttet til avtalen og om binding av pensjonskapitalen i avtaleperioden. Før avtale inngås og gjennom avtaleperioden skal institusjonen gi råd om sammensetningen av investeringsporteføljen tilpasset blant annet gjenstående tid til uttak av alderspensjon. Når medlemmet har få år igjen til uttak av alderspensjon, skal institusjonen gi råd om risikoreduserende tiltak. En skriftlig sammenfatning av de opplysninger og råd som institusjonen har gitt etter leddet her, skal sendes medlemmet. <a data-id=\"lov/2000-11-24-81/§3-4\" class=\" reference\" href=\"/lov/2000-11-24-81/%C2%A73-4\">§ 3-4</a> gjelder tilsvarende for den institusjonen medlemmet inngår avtale med.</td></tr>",
        "text": "(2) Før avtale inngås skal institusjonen kartlegge medlemmets behov og ønske om risiko og opplyse om den risiko medlemmet påtar seg. Institusjonen skal opplyse om samtlige kostnader knyttet til avtalen og om binding av pensjonskapitalen i avtaleperioden. Før avtale inngås og gjennom avtaleperioden skal institusjonen gi råd om sammensetningen av investeringsporteføljen tilpasset blant annet gjenstående tid til uttak av alderspensjon. Når medlemmet har få år igjen til uttak av alderspensjon, skal institusjonen gi råd om risikoreduserende tiltak. En skriftlig sammenfatning av de opplysninger og råd som institusjonen har gitt etter leddet her, skal sendes medlemmet. § 3-4 gjelder tilsvarende for den institusjonen medlemmet inngår avtale med."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Kostnader til forvaltning av midlene og administrasjon av avtalen dekkes av medlemmet. Departementet kan gi nærmere regler i forskrift om standardisert kompensasjon fra foretak til medlem for kostnader til forvaltning av den pensjonskapital medlemmet har opptjent i arbeidsforholdet.</td></tr>",
        "text": "(3) Kostnader til forvaltning av midlene og administrasjon av avtalen dekkes av medlemmet. Departementet kan gi nærmere regler i forskrift om standardisert kompensasjon fra foretak til medlem for kostnader til forvaltning av den pensjonskapital medlemmet har opptjent i arbeidsforholdet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Departementet kan gi nærmere regler i forskrift om overføring av pensjonsmidler etter bestemmelsen her.</td></tr>",
        "text": "(4) Departementet kan gi nærmere regler i forskrift om overføring av pensjonsmidler etter bestemmelsen her."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§5-7\" class=\" reference\" href=\"/lov/2000-11-24-81/%C2%A75-7\">§ 5-7</a> oppheves.",
        "text": "§ 5-7 oppheves."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§6-1\" class=\" reference\" href=\"/lov/2000-11-24-81/%C2%A76-1\">§ 6-1</a> annet ledd skal lyde:",
        "text": "§ 6-1 annet ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Ved opphør av medlemskap beholder medlemmet sin rett til den pensjonskapital som er opptjent ved fratredelsen.</td></tr>",
        "text": "(2) Ved opphør av medlemskap beholder medlemmet sin rett til den pensjonskapital som er opptjent ved fratredelsen."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§6-2\" class=\" reference\" href=\"/lov/2000-11-24-81/%C2%A76-2\">§ 6-2</a> første ledd første punktum skal lyde:",
        "text": "§ 6-2 første ledd første punktum skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Når medlemskapet for en arbeidstaker opphører, skal institusjonen sørge for at det utstedes bevis for opptjent pensjonskapital i henhold til <a data-id=\"lov/2000-11-24-81/§3-5\" class=\" reference\" href=\"/lov/2000-11-24-81/%C2%A73-5\">§ 3-5</a> (pensjonskapitalbevis).</td></tr>",
        "text": "(1) Når medlemskapet for en arbeidstaker opphører, skal institusjonen sørge for at det utstedes bevis for opptjent pensjonskapital i henhold til § 3-5 (pensjonskapitalbevis)."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§6-3\" class=\" reference\" href=\"/lov/2000-11-24-81/%C2%A76-3\">§ 6-3</a> første ledd skal lyde:",
        "text": "§ 6-3 første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Pensjonskapital i henhold til pensjonskapitalbevis kan overføres til egen pensjonskonto hos ny arbeidsgiver etter <a data-id=\"lov/2000-11-24-81/§3-6\" class=\" reference\" href=\"/lov/2000-11-24-81/%C2%A73-6\">§ 3-6</a> eller hos selvvalgt institusjon etter <a data-id=\"lov/2000-11-24-81/§3-7\" class=\" reference\" href=\"/lov/2000-11-24-81/%C2%A73-7\">§ 3-7</a>. Institusjonen skal gi innehaveren informasjon om reglene for slik overføring.</td></tr>",
        "text": "(1) Pensjonskapital i henhold til pensjonskapitalbevis kan overføres til egen pensjonskonto hos ny arbeidsgiver etter § 3-6 eller hos selvvalgt institusjon etter § 3-7. Institusjonen skal gi innehaveren informasjon om reglene for slik overføring."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§6-4\" class=\" reference\" href=\"/lov/2000-11-24-81/%C2%A76-4\">§ 6-4</a> første ledd skal lyde:",
        "text": "§ 6-4 første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Arbeidstakeren kan kreve at pensjonskapital knyttet til flere konto i samme institusjon blir slått sammen og at nytt pensjonskapitalbevis utstedes av institusjonen. Dette gjelder også etter flytting etter <a data-id=\"lov/2000-11-24-81/§6-3\" class=\" reference\" href=\"/lov/2000-11-24-81/%C2%A76-3\">§ 6-3</a>. Institusjonen skal gi innehaveren informasjon om adgangen til å slå sammen pensjonskapitalbevis og fremgangsmåten for dette.</td></tr>",
        "text": "(1) Arbeidstakeren kan kreve at pensjonskapital knyttet til flere konto i samme institusjon blir slått sammen og at nytt pensjonskapitalbevis utstedes av institusjonen. Dette gjelder også etter flytting etter § 6-3. Institusjonen skal gi innehaveren informasjon om adgangen til å slå sammen pensjonskapitalbevis og fremgangsmåten for dette."
    },
    {
        "tag": "p",
        "class": "marg",
        "html": "<a data-id=\"lov/2000-11-24-81/§9-2\" class=\" reference\" href=\"/lov/2000-11-24-81/%C2%A79-2\">§ 9-2</a> skal lyde:",
        "text": "§ 9-2 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2000-11-24-81/§9-2\" class=\" reference\" href=\"/lov/2000-11-24-81/%C2%A79-2\">§ 9-2</a>. <em class=\" \">Midler i innskuddsfondet</em>",
        "text": "§ 9-2. Midler i innskuddsfondet"
    },
    {
        "tag": "p",
        "class": "avsnitt",
        "html": "Innskuddsfondet skal tilføres:",
        "text": "Innskuddsfondet skal tilføres:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">alle tilskudd til innskuddsfondet som omfattes av <a data-id=\"lov/1999-03-26-14/§6-46\" class=\" reference\" href=\"/lov/1999-03-26-14/%C2%A76-46\">skatteloven § 6-46</a></td></tr>",
        "text": "a.\talle tilskudd til innskuddsfondet som omfattes av skatteloven § 6-46"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">avkastning på midlene i innskuddsfondet etter <a data-id=\"lov/2000-11-24-81/§8-4\" class=\" reference\" href=\"/lov/2000-11-24-81/%C2%A78-4\">§ 8-4</a> tredje ledd</td></tr>",
        "text": "b.\tavkastning på midlene i innskuddsfondet etter § 8-4 tredje ledd"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">avkastning på pensjonskapitalen i samsvar med <a data-id=\"lov/2000-11-24-81/§3-2\" class=\" reference\" href=\"/lov/2000-11-24-81/%C2%A73-2\">§ 3-2</a> annet ledd</td></tr>",
        "text": "c.\tavkastning på pensjonskapitalen i samsvar med § 3-2 annet ledd"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">for meget forskuddsbetalt innskudd for medlemmer som slutter i foretaket i løpet av året.</td></tr>",
        "text": "d.\tfor meget forskuddsbetalt innskudd for medlemmer som slutter i foretaket i løpet av året."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I <a data-id=\"lov/2015-04-10-17\" class=\" reference\" href=\"/lov/2015-04-10-17\">lov 10. april 2015 nr. 17</a> om finansforetak og finanskonsern skal <a data-id=\"lov/2015-04-10-17/§20-4\" class=\" reference\" href=\"/lov/2015-04-10-17/%C2%A720-4\">§ 20-4</a> annet ledd nytt tredje punktum lyde:",
        "text": "I lov 10. april 2015 nr. 17 om finansforetak og finanskonsern skal § 20-4 annet ledd nytt tredje punktum lyde:"
    },
    {
        "tag": "p",
        "class": "avsnitt",
        "html": "Departementet kan i forskrift fastsette regler til gjennomføring av EØS-regler om reorganisering og avvikling av kredittinstitusjoner og verdipapirforetak.",
        "text": "Departementet kan i forskrift fastsette regler til gjennomføring av EØS-regler om reorganisering og avvikling av kredittinstitusjoner og verdipapirforetak."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</td></tr>",
        "text": "1.\tLoven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Departementet kan gi overgangsregler.</td></tr>",
        "text": "2.\tDepartementet kan gi overgangsregler."
    }
]