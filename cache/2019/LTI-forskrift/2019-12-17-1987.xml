<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-17-1987" type="lt" url="https://lovdata.no/lovtidend/forskrift/2019-12-17-1987">
  <metadata>
    <type>lt</type>
    <base>LT</base>
    <id>LT/lt/2019-12-17-1987</id>
    <dato>17.12.2019 nr. 1987</dato>
    <dato type="iso">2019-12-17</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-1993-06-11-66-§1">L11.06.1993 nr. 66 § 1</ref>, <ref id="for-1993-11-12-1023">F12.11.1993 nr. 1023</ref>, <ref id="for-1993-12-17-1314">F17.12.1993 nr. 1314</ref></hjemmel>
    <endrer type="ref">https://lovdata.no/for/2010-09-30-137</endrer>
    <rettet/>
    <journalnummer>2019-1292</journalnummer>
  </metadata>
  <tekst>
    <korttittel>Endr. i forskrift om makspriser for drosjebilkjøring</korttittel>
    <tittel>Forskrift om endring i forskrift om takstberegning og maksimalpriser for løyvepliktig drosjetransport med motorvogn</tittel>
    <redaksjonell_note><b>Hjemmel:</b> Fastsatt av Konkurransetilsynet 17. desember 2019 med hjemmel i lov 11. juni 1993 nr. 66 om pristiltak § 1, jf. delegeringsvedtak 12. november 1993 nr. 1023, jf. delegeringsvedtak 17. desember 1993 nr. 1314.</redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/forskrift/2019-12-17-1987/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 30. september 2010 nr. 1307 om takstberegning og maksimalpriser for løyvepliktig drosjetransport med motorvogn gjøres følgende endringer:
<br/></ledd>
      <ledd id="/kapittel/i/ledd/2">§ 7 skal lyde:</ledd>
      <avsnitt id="/kapittel/i/ledd/2/avsnitt/1">§ 7. <i>(Generelle takster)</i></avsnitt>
      <ledd id="/kapittel/i/ledd/3">Det kan beregnes inntil 49,00 kroner i starttakst fra holdeplass og gate. Ved bestilling kan det beregnes starttakst inntil 84,00 kroner.</ledd>
      <ledd id="/kapittel/i/ledd/4">For tilkjøring, som definert i § 4 annet ledd, ut over 10 kilometer kan det beregnes avstandstakst inntil 17,80 kroner per kilometer. Vederlaget kan ikke overstige tilkjøringsvederlaget fra nærmeste holdeplass til hentestedet.</ledd>
      <ledd id="/kapittel/i/ledd/5">For kjøring med passasjer kan det beregnes avstandstakst inntil 10,50 kroner per kilometer for de første 10 kilometerne. For kjøring med passasjer ut over 10 kilometer kan det beregnes avstandstakst inntil 18,50 kroner per kilometer.</ledd>
      <ledd id="/kapittel/i/ledd/6">For kjøring med passasjer kan det, i tillegg til takstene i tredje ledd, beregnes tidstakst inntil 438,00 kroner per time. I tilfeller hvor drosjebilen har ankommet hentestedet og avtalt hentetidspunkt er passert, kan det beregnes tilsvarende tidstakst.</ledd>
      <ledd id="/kapittel/i/ledd/7">Det kan uansett beregnes et minimumsvederlag på inntil 111,00 kroner per tur.
<br/></ledd>
      <ledd id="/kapittel/i/ledd/8">§ 9 skal lyde:</ledd>
      <avsnitt id="/kapittel/i/ledd/8/avsnitt/1">§ 9. <i>(Tillegg for forhåndsbestilling)</i></avsnitt>
      <ledd id="/kapittel/i/ledd/9">Ved bestilling av drosjetransport til et bestemt tidspunkt, kan det beregnes tillegg på inntil 19,00 kroner per tur.
<br/></ledd>
      <ledd id="/kapittel/i/ledd/10">§ 11 skal lyde:</ledd>
      <avsnitt id="/kapittel/i/ledd/10/avsnitt/1">§ 11. <i>(Tillegg for rullestol)</i></avsnitt>
      <ledd id="/kapittel/i/ledd/11">For drosjetransport av passasjerer som sitter i rullestol under transporten, kan det kreves tillegg på inntil 53,00 kroner per tur. For ekstra tidsbruk i forbindelse med transporten, kan det kreves tidstakst i henhold til § 7 fjerde ledd.
<br/></ledd>
      <ledd id="/kapittel/i/ledd/12">§ 12 skal lyde:</ledd>
      <avsnitt id="/kapittel/i/ledd/12/avsnitt/1">§ 12. <i>(Tillegg for sykekjøring mv.)</i></avsnitt>
      <ledd id="/kapittel/i/ledd/13">For drosjetransport av personer på båre eller smittefarlige personer som nødvendiggjør desinfeksjon av drosjebilen, kan det kreves tillegg på inntil 136,00 kroner. For ekstra tidsbruk i forbindelse med transporten, kan det kreves tidstakst i henhold til § 7 fjerde ledd.</ledd>
      <ledd id="/kapittel/i/ledd/14">Dersom drosjesjåføren ved transport etter første ledd må overnatte utenfor sitt hjemsted, kan det kreves vederlag for nødvendige utgifter til kost og losji i henhold til Statens reiseregulativ.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2019-12-17-1987/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">
        <i>Ikrafttredelse</i>
      </ledd>
      <ledd id="/kapittel/ii/ledd/2">Endringene trer i kraft 1. januar 2020.</ledd>
      <avsnitt id="/kapittel/ii/ledd/2/avsnitt/1">Merknader
<br/></avsnitt>
      <ledd id="/kapittel/ii/ledd/3">Merknader til § 7 skal lyde:</ledd>
      <avsnitt id="/kapittel/ii/ledd/3/avsnitt/1">Til § 7</avsnitt>
      <ledd id="/kapittel/ii/ledd/4">Det er tillatt å beregne en starttakst fra holdeplass/gate og en starttakst ved bestilling, jf. § 7 første ledd.</ledd>
      <ledd id="/kapittel/ii/ledd/5">Det kan ikke beregnes vederlag for tilkjøring dersom tilkjøringen er 10 kilometer eller mindre. Tilkjøring opp til 10 kilometer er inkludert i starttaksten ved bestilling. Det kan beregnes vederlag for tilkjøring ut over 10 kilometer. Vederlaget for tilkjøring kan imidlertid ikke overstige tilkjøringsvederlag fra nærmeste holdeplass til hentestedet.</ledd>
      <ledd id="/kapittel/ii/ledd/6">Med tilkjøring menes kjøring fra stedet drosjen befinner seg ved oppdragets begynnelse, og frem til hentestedet, jf. § 4 annet ledd. Se også merknadene til § 4.</ledd>
      <ledd id="/kapittel/ii/ledd/7">Adgangen til å beregne tilkjøringsvederlag kan illustreres ved hjelp av følgende figurer:
<br/>
<marg niv="1" id="/kapittel/ii/ledd/7/marg/1"><i>Figur 1</i><center><img src="sf-20191217-1987-01-01.png" alt="punkt a og b. pil fra a til b, slik beskrevet nedenfor. illustrasjon"/></center></marg></ledd>
      <ledd id="/kapittel/ii/ledd/8">A er holdeplass og stedet drosjen befinner seg ved oppdragets begynnelse, og B er hentestedet. Det er 4 kilometer fra A til B. Ettersom tilkjøringsavstanden ikke er over 10 kilometer kan det ikke beregnes vederlag for tilkjøringen. Med dagtakst blir følgelig vederlaget for tilkjøring 0 kroner. Starttakst på 84,00 kroner kommer i tillegg.
<br/></ledd>
      <ledd id="/kapittel/ii/ledd/9">
        <i>Figur 2</i>
        <center>
          <img src="sf-20191217-1987-02-01.png" alt="punkt a og b. pil fra a til b, slik beskrevet nedenfor. illustrasjon"/>
        </center>
      </ledd>
      <ledd id="/kapittel/ii/ledd/10">A er stedet drosjen befinner seg ved oppdragets begynnelse, og B er hentestedet. Det er 15 kilometer fra A til B. Avstanden fra nærmeste holdeplass til B er 17 kilometer.</ledd>
      <ledd id="/kapittel/ii/ledd/11">I dette tilfelle kan det kun beregnes tilkjøringsvederlag for de siste 5 kilometerne av tilkjøringen.</ledd>
      <ledd id="/kapittel/ii/ledd/12">Med dagtakst blir følgelig vederlaget for tilkjøring 17,80 kroner * 5 kilometer = 89,00 kroner. Starttakst på 84,00 kroner kommer i tillegg.
<br/>
<marg niv="1" id="/kapittel/ii/ledd/12/marg/1"><i>Figur 3</i><center><img src="sf-20191217-1987-03-01.png" alt="punkt a, b og c. pil fra a og c til b, slik beskrevet nedenfor. illustrasjon"/></center></marg></ledd>
      <ledd id="/kapittel/ii/ledd/13">A er stedet drosjen befinner seg ved oppdragets begynnelse, B er hentestedet og C er nærmeste holdeplass. Det er 14 kilometer fra A til B. Avstanden fra nærmeste holdeplass til B er 12 kilometer. Tilkjøringsavstanden overstiger 10 kilometer og det kan derfor beregnes vederlag for tilkjøring. Vederlaget må imidlertid ikke overstige tilkjøringsvederlaget fra nærmeste holdeplass til hentestedet, og det kan derfor kun beregnes tilkjøringsvederlag for 2 kilometer. Med dagtakst blir følgelig vederlaget for tilkjøring 17,80 kroner * 2 kilometer = 35,60 kroner. Starttakst på 84,00 kroner kommer i tillegg.
<br/>
<marg niv="1" id="/kapittel/ii/ledd/13/marg/1"><i>Figur 4</i><center><img src="sf-20191217-1987-04-01.png" alt="punkt a, b og c. pil fra a og c til b, slik beskrevet nedenfor. illustrasjon"/></center></marg></ledd>
      <ledd id="/kapittel/ii/ledd/14">A er stedet drosjen befinner seg ved oppdragets begynnelse, B er hentestedet og C er nærmeste holdeplass. Det er 15 kilometer fra A til B. Avstanden fra nærmeste holdeplass, C, til B er 1 kilometer. Avstanden mellom nærmeste holdeplass, C og hentestedet, B, er i dette eksempelet under 10 kilometer. Med dagtakst blir følgelig vederlaget for tilkjøring 0 kroner. Starttakst på 84,00 kroner kommer i tillegg.</ledd>
      <ledd id="/kapittel/ii/ledd/15">I det kunden hentes eller avtalt hentetidspunkt er passert, beregnes vederlag i form av avstandstakst og tidstakst, etter henholdsvis § 7 tredje og fjerde ledd. Avstandstaksten er gradert. Dette innebærer at det regnes en avstandstakst de første 10 kilometerne, og at det deretter regnes en høyere avstandstakst for resten av oppdraget. Bakgrunnen for denne graderingen er at drosjeforetakene skal få en viss kompensasjon for kjøring uten passasjer tilbake til stasjoneringsstedet etter lengre oppdrag (returkjøring). Den graderte avstandstaksten gjelder uavhengig av om det aktuelle oppdraget innebærer faktisk returkjøring.</ledd>
      <ledd id="/kapittel/ii/ledd/16">For kjøring med passasjer kan det beregnes tidstakst i tillegg til avstandstakst. Ventetid forårsaket av kunden, eksempelvis fordi kunden ønsker å gå et ærend, omfattes av § 7 fjerde ledd. Det kan også regnes tidstakst i tilfeller hvor drosjebilen har ankommet hentestedet og avtalt hentetidspunkt er passert. Dersom en passasjer eksempelvis har bestilt en drosje til klokken 18.00 og drosjen ankommer hentestedet 17.55, kan det først regnes tidstakst fra klokken 18.00. Tidstaksten er ikke gradert.</ledd>
      <ledd id="/kapittel/ii/ledd/17">For å sikre drosjen tilstrekkelig dekning for kort kjøring, kan det settes et minimumsvederlag (minstepris) for oppdrag, jf. forskriften § 7 femte ledd.</ledd>
    </kapittel>
  </tekst>
</dokument>
