<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-06-13-1472" type="lt" url="https://lovdata.no/lovtidend/forskrift/2019-06-13-1472">
  <metadata>
    <type>lt</type>
    <base>LT</base>
    <id>LT/lt/2019-06-13-1472</id>
    <dato>13.06.2019 nr. 1472</dato>
    <dato type="iso">2019-06-13</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-04-01-15-§3-10">L01.04.2005 nr. 15 § 3-10</ref>, <ref id="lov-2005-04-01-15-§3-3">§ 3-3</ref>, <ref id="lov-2005-04-01-15-§3-9">§ 3-9</ref>,</hjemmel>
    <endrer type="ref">https://lovdata.no/for/2006-05-12-1728</endrer>
    <rettet/>
    <journalnummer>2019-0931</journalnummer>
  </metadata>
  <tekst>
    <korttittel>Forskrift for graden dr.philos. ved Universitetet i Stavanger</korttittel>
    <tittel>Forskrift for graden dr.philos. ved Universitetet i Stavanger</tittel>
    <redaksjonell_note><b>Hjemmel:</b> Fastsatt av styret for Universitetet i Stavanger 13. juni 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-10, jf. § 3-3 og § 3-9 og forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 4.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-06-13-1472/p1">
      <pverdi>§ 1.</pverdi>
      <ptittel>Forskriftens virkeområde</ptittel>
      <ledd id="/paragraf/1/ledd/1">Forskriften gjelder graden doctor philosophiae (dr.philos.) ved Universitetet i Stavanger, og gir regler om retten til å fremstille seg for graden og om levering og vurdering av avhandlingen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-06-13-1472/p2">
      <pverdi>§ 2.</pverdi>
      <ptittel>Innhold og målsetting</ptittel>
      <ledd id="/paragraf/2/ledd/1">Graden doctor philosophiae (dr.philos.) er en ikke-veiledet doktorgrad som kan tildeles personer som har avlagt eksamen av høyere grad, det vil si mastergrad eller tilsvarende. Forskningsarbeidet og doktoravhandlingen er utført på egenhånd uten formell tilknytning til universitetet.</ledd>
      <ledd id="/paragraf/2/ledd/2">Graden doctor philosophiae (dr.philos.) skal kvalifisere for forskningsvirksomhet og for annet arbeid i samfunnet hvor det stilles store krav til vitenskapelig innsikt og arbeidsmåte.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-06-13-1472/p3">
      <pverdi>§ 3.</pverdi>
      <ptittel>Ansvar for graden</ptittel>
      <ledd id="/paragraf/3/ledd/1">Universitetsstyret har det overordnede ansvaret og fastsetter forskrift for graden.</ledd>
      <ledd id="/paragraf/3/ledd/2">Fakultetet skal behandle søknader og bedømme avhandlinger med tema som hører inn under fakultetets fagportefølje.</ledd>
      <ledd id="/paragraf/3/ledd/3">Fakultetets myndighet etter forskriften kan ikke delegeres til institutt/grunnenhet.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-06-13-1472/p4">
      <pverdi>§ 4.</pverdi>
      <ptittel>Retten til å fremstille seg</ptittel>
      <ledd id="/paragraf/4/ledd/1">Rett til å fremstille seg til prøven for graden har den som har oppnådd eksamen av høyere grad.</ledd>
      <ledd id="/paragraf/4/ledd/2">Fakultetet kan gi søkere som på annen måte har godtgjort tilsvarende kvalifikasjoner i vedkommende fag adgang til å fremstille seg for doktorgradsprøven. Det påhviler søkeren å fremlegge dokumentasjon av tilsvarende kvalifikasjoner.</ledd>
      <ledd id="/paragraf/4/ledd/3">Det gis ikke rett til å fremstille seg for prøven i et fagområde hvor kandidaten allerede har en norsk eller nordisk doktorgrad.</ledd>
      <ledd id="/paragraf/4/ledd/4">Søkeren skal være statsborger i Norge eller et annet nordisk land. Andre søkere kan etter begrunnet søknad gis anledning til å fremstille seg dersom vedkommende har oppholdstillatelse i Norge eller dersom avhandlingen
<liste id="/paragraf/4/ledd/4/liste/1"><lverdi>-</lverdi><avsnitt id="/paragraf/4/ledd/4/liste/1/avsnitt/1">behandler emner eller bygger på materiale som har direkte tilknytning til Norge, eller</avsnitt></liste>
<liste id="/paragraf/4/ledd/4/liste/2"><lverdi>-</lverdi><avsnitt id="/paragraf/4/ledd/4/liste/2/avsnitt/1">har sterk tilknytning til norsk forskning innen fagområdet, eller</avsnitt></liste>
<liste id="/paragraf/4/ledd/4/liste/3"><lverdi>-</lverdi><avsnitt id="/paragraf/4/ledd/4/liste/3/avsnitt/1">er basert på forskning som er utført under opphold ved norsk universitet eller forskningsinstitusjon, eller i særlig kontakt med norske forskere.</avsnitt></liste></ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-06-13-1472/p5">
      <pverdi>§ 5.</pverdi>
      <ptittel>Grunnlag for graden</ptittel>
      <ledd id="/paragraf/5/ledd/1">Graden dr. philos. ved Universitetet i Stavanger tildeles på grunnlag av:
<liste id="/paragraf/5/ledd/1/liste/a"><lverdi>A.</lverdi><avsnitt id="/paragraf/5/ledd/1/liste/a/avsnitt/1">Godkjent vitenskapelig avhandling</avsnitt></liste>
<liste id="/paragraf/5/ledd/1/liste/b"><lverdi>B.</lverdi><avsnitt id="/paragraf/5/ledd/1/liste/b/avsnitt/1">Godkjent offentlig forsvar av avhandlingen (disputas)</avsnitt></liste>
<liste id="/paragraf/5/ledd/1/liste/c"><lverdi>C.</lverdi><avsnitt id="/paragraf/5/ledd/1/liste/c/avsnitt/1">To godkjente prøveforelesninger.</avsnitt></liste></ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-06-13-1472/p6">
      <pverdi>§ 6.</pverdi>
      <ptittel>Krav til avhandlingen</ptittel>
      <ledd id="/paragraf/6/ledd/1">Avhandlingen skal være et selvstendig vitenskapelig arbeid som oppfyller internasjonale standarder med hensyn til etiske krav, faglig nivå og metode. Avhandlingen skal ligge på samme faglige nivå som en ph.d.-avhandling, men ha betydelig større omfang.</ledd>
      <ledd id="/paragraf/6/ledd/2">Avhandlingen skal bidra til å utvikle ny faglig kunnskap og ha et nivå som tilsier at den vil kunne publiseres som en del av fagets forskningsbaserte kunnskapsutvikling.</ledd>
      <ledd id="/paragraf/6/ledd/3">Avhandlingen kan bestå av en monografi eller en sammenstilling av flere mindre arbeider. Dersom avhandlingen består av flere mindre arbeider, skal det redegjøres for sammenhengen mellom dem i en innledende del («kappe»). Denne innledningsdelen skal, i et helhetlig perspektiv, sammenfatte og sammenstille problemstillingene og konklusjonene som legges frem i delarbeidene og dokumentere sammenhengen i avhandlingen. Innledningsdelen skal også gjøre rede for valg av teori og metode og vurdering av resultatet i henhold til internasjonale standarder og faglig nivå innen fagområdet. Kandidaten skal være eneforfatter av innledningsdelen.</ledd>
      <ledd id="/paragraf/6/ledd/4">Avhandlingens hovedkomponent kan bestå av et nytt produkt eller en systematisert materialsamling eller ha en annen fremstillingsform (for eksempel lyd, bilde, video, elektroniske fremstillingsformer) der dens teoretiske og metodiske grunnlag ikke fremgår av produktet selv. I slike tilfeller skal avhandlingen, foruten å fremstille selve produktet, ha en innledende del («kappe»).</ledd>
      <ledd id="/paragraf/6/ledd/5">Dersom avhandlingen eller deler av den er blitt til i samarbeid med andre, skal kandidaten følge de normer for medforfatterskap som er allment akseptert i fagmiljøet og i henhold til internasjonale standarder.</ledd>
      <ledd id="/paragraf/6/ledd/6">I avhandlinger hvor det inngår arbeider med flere forfattere eller samarbeidspartnere, skal det følge en underskrevet erklæring som beskriver kandidatens og medforfatternes innsats i hvert enkelt arbeid.</ledd>
      <ledd id="/paragraf/6/ledd/7">Avhandlingen skal være skrevet på norsk, svensk, dansk eller engelsk.</ledd>
      <ledd id="/paragraf/6/ledd/8">Avhandlingen skal være offentlig tilgjengelig.</ledd>
      <ledd id="/paragraf/6/ledd/9">En avhandling som ikke er blitt godkjent ved en tidligere bedømmelse, kan bedømmes i omarbeidet versjon, enten som eneste arbeid eller som ett av flere sammenhengende arbeider, først seks måneder etter at fakultetet har fattet beslutning om å underkjenne avhandlingen. Bedømmelse på ny kan bare finne sted én gang.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-06-13-1472/p7">
      <pverdi>§ 7.</pverdi>
      <ptittel>Arbeider som ikke godtas</ptittel>
      <ledd id="/paragraf/7/ledd/1">Arbeid som har vært godtatt som oppgave ved høyere grad, som masteravhandling eller som magister- eller licensiatavhandling, eller som er belønnet med medalje for besvarelse av prisoppgaver ved et universitet, kan ikke antas til bedømmelse, med mindre arbeidet inngår som en mindre del av en avhandling som består av flere sammenhengende arbeider.</ledd>
      <ledd id="/paragraf/7/ledd/2">Et arbeid eller deler av et arbeid som for søker er til vurdering for graden eller tilsvarende grad ved et annet norsk eller utenlandsk universitet kan ikke samtidig innleveres for bedømmelse ved Universitetet i Stavanger.</ledd>
      <ledd id="/paragraf/7/ledd/3">Et arbeid eller deler av et arbeid som for søker tidligere er bedømt og godkjent for graden ved norsk eller utenlandsk universitet eller høgskole, kan ikke antas til bedømmelse selv om arbeidet innleveres i omarbeidet versjon.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-06-13-1472/p8">
      <pverdi>§ 8.</pverdi>
      <ptittel>Søknad om å få avhandlingen bedømt</ptittel>
      <ledd id="/paragraf/8/ledd/1">Søknad rettes til det fakultet som avhandlingens tema hører inn under. Søkeren sender sammen med avhandlingen en skriftlig erklæring om at avhandlingen eller deler av denne ikke er eller har vært innlevert til bedømmelse for doktorgrad ved annen norsk eller utenlandsk institusjon.</ledd>
      <ledd id="/paragraf/8/ledd/2">Avhandlingen leveres i syv eksemplarer og i innbundet eller heftet stand.</ledd>
      <ledd id="/paragraf/8/ledd/3">Sammen med avhandlingen leveres en kortfattet oppsummering av avhandlingen på engelsk og norsk. Dersom avhandlingen hverken er skrevet på engelsk eller norsk, skal det i tillegg leveres en oppsummering på avhandlingens språk.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-06-13-1472/p9">
      <pverdi>§ 9.</pverdi>
      <ptittel>Oppnevning av bedømmelseskomité</ptittel>
      <ledd id="/paragraf/9/ledd/1">Dersom fakultetet godkjenner søknad om å få avhandlingen bedømt skal det oppnevne en sakkyndig komité på minst tre medlemmer som skal bedømme avhandlingen og forsvaret av denne (disputasen).</ledd>
      <ledd id="/paragraf/9/ledd/2">Aktuell grunnenhet/institutt skal foreslå medlemmer til komiteen. Komiteens sammensetning skal begrunnes og vise hvordan den samlet dekker avhandlingens fagfelt. Kandidaten skal underrettes om grunnenhetens forslag til sammensetning av komité, og gis anledning til å innlevere skriftlige merknader til sammensetningen av komiteen senest innen en uke etter at kandidaten har fått oversendt underretningen.</ledd>
      <ledd id="/paragraf/9/ledd/3">Bedømmelseskomiteen skal normalt settes sammen slik at:
<liste id="/paragraf/9/ledd/3/liste/1"><lverdi>-</lverdi><avsnitt id="/paragraf/9/ledd/3/liste/1/avsnitt/1">forskjellige kjønn er representert</avsnitt></liste>
<liste id="/paragraf/9/ledd/3/liste/2"><lverdi>-</lverdi><avsnitt id="/paragraf/9/ledd/3/liste/2/avsnitt/1">minst ett av medlemmene er uten tilknytning til universitetet</avsnitt></liste>
<liste id="/paragraf/9/ledd/3/liste/3"><lverdi>-</lverdi><avsnitt id="/paragraf/9/ledd/3/liste/3/avsnitt/1">minst ett av medlemmene har hovedstilling ved utenlandsk institusjon</avsnitt></liste>
<liste id="/paragraf/9/ledd/3/liste/4"><lverdi>-</lverdi><avsnitt id="/paragraf/9/ledd/3/liste/4/avsnitt/1">alle medlemmene har doktorgrad eller tilsvarende faglig kompetanse innenfor fagfeltet</avsnitt></liste>
<liste id="/paragraf/9/ledd/3/liste/5"><lverdi>-</lverdi><avsnitt id="/paragraf/9/ledd/3/liste/5/avsnitt/1">flertallet i bedømmelseskomiteen er eksterne medlemmer.</avsnitt></liste></ledd>
      <ledd id="/paragraf/9/ledd/4">Dersom kriteriene fravikes, skal dette begrunnes særskilt.</ledd>
      <ledd id="/paragraf/9/ledd/5">Habilitetsreglene i forvaltningsloven § 6 til § 10 gjelder for komiteens medlemmer.</ledd>
      <ledd id="/paragraf/9/ledd/6">Personer som har bidratt til avhandlingen, kan ikke være medlem av bedømmelseskomiteen eller administrere den, jf. forvaltningsloven § 6.</ledd>
      <ledd id="/paragraf/9/ledd/7">Fakultetet utpeker en leder blant komiteens medlemmer eller i tillegg til komiteens medlemmer.</ledd>
      <ledd id="/paragraf/9/ledd/8">Fakultetet kan, når det er påkrevd, oppnevne et settemedlem til bedømmelseskomiteen.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-06-13-1472/p10">
      <pverdi>§ 10.</pverdi>
      <ptittel>Innhenting av supplerende opplysninger</ptittel>
      <ledd id="/paragraf/10/ledd/1">Bedømmelseskomiteen kan kreve fremlagt kandidatens grunnlagsmateriale og utfyllende eller oppklarende tilleggsinformasjon.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-06-13-1472/p11">
      <pverdi>§ 11.</pverdi>
      <ptittel>Retting av formelle feil i avhandlingen</ptittel>
      <ledd id="/paragraf/11/ledd/1">Et innlevert arbeid kan ikke trekkes tilbake før det er endelig avgjort om det er verdig til offentlig forsvar av graden.</ledd>
      <ledd id="/paragraf/11/ledd/2">Etter innlevering kan kandidaten søke fakultetet om tillatelse til å rette formelle feil i avhandlingen. Søknaden skal inneholde en fullstendig oversikt over de feil (errata) som ønskes rettet. Søknad om retting av formelle feil må leveres inn senest fire uker før bedømmelseskomiteens frist for avlevering av innstilling, og kan bare skje én gang.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2019-06-13-1472/p12">
      <pverdi>§ 12.</pverdi>
      <ptittel>Bedømmelseskomiteens innstilling</ptittel>
      <ledd id="/paragraf/12/ledd/1">Bedømmelseskomiteen avgir innstilling om hvorvidt arbeidet er verdig til å forsvares for graden. Innstilling og eventuelle dissenser skal begrunnes.</ledd>
      <ledd id="/paragraf/12/ledd/2">Bedømmelseskomiteens innstilling skal normalt foreligge innen tre måneder etter at komiteen har mottatt avhandlingen. Tillater fakultetet omarbeiding av avhandlingen, løper ny frist fra den dato avhandlingen leveres på nytt.</ledd>
      <ledd id="/paragraf/12/ledd/3">Bedømmelseskomiteens innstilling oversendes fakultetet som forelegger denne for kandidaten. Kandidaten gis en frist på ti arbeidsdager til å fremme skriftlige merknader til innstillingen. Hvis kandidaten ikke ønsker å fremme merknader, skal fakultetet snarest underrettes skriftlig om dette.</ledd>
      <ledd id="/paragraf/12/ledd/4">Kandidatens eventuelle merknader skal sendes fakultetet. Fakultetet fatter vedtak i saken i samsvar med § 10.</ledd>
    </paragraf>
    <paragraf id="/paragraf/13" url="https://lovdata.no/lovtidend/forskrift/2019-06-13-1472/p13">
      <pverdi>§ 13.</pverdi>
      <ptittel>Fakultetets behandling av bedømmelseskomiteens innstilling</ptittel>
      <ledd id="/paragraf/13/ledd/1">Fakultetet fatter, på grunnlag av bedømmelseskomiteens innstilling, vedtak om avhandlingen er verdig til å forsvares.</ledd>
      <ledd id="/paragraf/13/ledd/2">Dersom fakultetet finner at det foreligger begrunnet tvil om hvorvidt enstemmig innstilling fra bedømmelseskomiteen skal legges til grunn, skal fakultetet søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges kandidaten, som gis anledning til å komme med merknader.</ledd>
      <ledd id="/paragraf/13/ledd/3">Fakultetet fatter vedtak i saken på grunnlag av innstillingen og de innhentede uttalelsene samt kandidatens eventuelle merknader.</ledd>
      <ledd id="/paragraf/13/ledd/4">Dersom komiteen avgir delt innstilling, kan fakultetet enten legge flertallets eller mindretallets innstilling til grunn for sitt vedtak.</ledd>
      <ledd id="/paragraf/13/ledd/5">Dersom fakultetet vurderer å legge mindretallets innstilling til grunn, skal fakultetet søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike individuelle uttalelser skal forelegges kandidaten, som gis anledning til å komme med merknader. Dersom begge de nye sakkyndige slutter seg til flertallets innstilling, skal denne innstillingen følges.</ledd>
      <ledd id="/paragraf/13/ledd/6">Doktoranden underrettes om resultatet av behandlingen.</ledd>
    </paragraf>
    <paragraf id="/paragraf/14" url="https://lovdata.no/lovtidend/forskrift/2019-06-13-1472/p14">
      <pverdi>§ 14.</pverdi>
      <ptittel>Søknad om ny bedømmelse</ptittel>
      <ledd id="/paragraf/14/ledd/1">En avhandling som ikke er funnet verdig til forsvar, kan bedømmes i omarbeidet utgave først seks måneder etter at fakultetet har fattet sitt vedtak. Ny bedømmelse kan bare finne sted én gang.</ledd>
      <ledd id="/paragraf/14/ledd/2">Kandidaten skal ved ny innlevering opplyse om at arbeidet tidligere har vært bedømt ved Universitetet i Stavanger eller ved annen institusjon og ikke blitt funnet verdig til å forsvares.</ledd>
    </paragraf>
    <paragraf id="/paragraf/15" url="https://lovdata.no/lovtidend/forskrift/2019-06-13-1472/p15">
      <pverdi>§ 15.</pverdi>
      <ptittel>Offentliggjøring</ptittel>
      <ledd id="/paragraf/15/ledd/1">Dersom avhandlingen er funnet verdig til å forsvares skal kandidaten levere et nærmere angitt antall eksemplarer av avhandlingen til fakultetet i standardisert format og i henhold til fakultetets bestemmelser.</ledd>
      <ledd id="/paragraf/15/ledd/2">Avhandlingen skal være offentlig tilgjengelig senest to uker før dato for offentlig forsvar. Avhandlingen skal gjøres offentlig i den form den ble innlevert til bedømmelse.</ledd>
    </paragraf>
    <paragraf id="/paragraf/16" url="https://lovdata.no/lovtidend/forskrift/2019-06-13-1472/p16">
      <pverdi>§ 16.</pverdi>
      <ptittel>Doktorgradsprøven. Prøveforelesninger og disputas</ptittel>
    </paragraf>
    <paragraf id="/paragraf/16-1" url="https://lovdata.no/lovtidend/forskrift/2019-06-13-1472/p16-1">
      <pverdi>§ 16-1.</pverdi>
      <ptittel>Prøveforelesninger</ptittel>
      <ledd id="/paragraf/16-1/ledd/1">Dersom arbeidet finnes verdig til å forsvares for graden, skal kandidaten holde to offentlige prøveforelesninger, en over et selvvalgt emne og en over et oppgitt emne. Prøveforelesningene er en selvstendig del av doktorgradsprøven. Hensikten er å prøve kandidatens evne til å tilegne seg kunnskaper utover avhandlingens tema og evnen til å formidle disse i en forelesningssituasjon.</ledd>
      <ledd id="/paragraf/16-1/ledd/2">Kandidaten meddeler tittel på prøveforelesning over selvvalgt emne til universitetet én måned før planlagt disputasdato. Emne for prøveforelesning over oppgitt emne bestemmes av bedømmelseskomiteen og kunngjøres for kandidaten ti arbeidsdager før forelesningen.</ledd>
      <ledd id="/paragraf/16-1/ledd/3">Prøveforelesningene skal avholdes på avhandlingsspråket med mindre fakultetet godkjenner et annet språk.</ledd>
      <ledd id="/paragraf/16-1/ledd/4">Prøveforelesningene skal vurderes av bedømmelseskomiteen som bestått eller ikke bestått. Det skal begrunnes dersom en eller begge prøveforelesningene vurderes ikke bestått.</ledd>
      <ledd id="/paragraf/16-1/ledd/5">Fakultetet fatter vedtak om godkjenning av prøveforelesning på grunnlag av komiteens innstilling.</ledd>
      <ledd id="/paragraf/16-1/ledd/6">Dersom en eller begge prøveforelesningene vurderes som ikke bestått, kan kandidaten melde seg til nye prøveforelesninger. Nye prøveforelesninger må holdes over nytt/nye titler, snarest mulig, og ikke senere enn seks måneder etter første gang. Forelesningene skal så vidt det er mulig bedømmes av samme komité som den opprinnelige, dersom fakultetet ikke har bestemt noe annet.</ledd>
      <ledd id="/paragraf/16-1/ledd/7">Kandidaten kan holde nye prøveforelesninger kun én gang.</ledd>
      <ledd id="/paragraf/16-1/ledd/8">Prøveforelesningen skal være bestått før disputas kan avholdes.</ledd>
    </paragraf>
    <paragraf id="/paragraf/16-2" url="https://lovdata.no/lovtidend/forskrift/2019-06-13-1472/p16-2">
      <pverdi>§ 16-2.</pverdi>
      <ptittel>Offentlig forsvar av avhandlingen (disputas)</ptittel>
      <ledd id="/paragraf/16-2/ledd/1">Offentlig forsvar av avhandlingen skal normalt finne sted innen to måneder etter at fakultetet har funnet avhandlingen verdig til å forsvares.</ledd>
      <ledd id="/paragraf/16-2/ledd/2">Tid og sted for det offentlige forsvaret kunngjøres minst ti arbeidsdager før det avholdes. Den komiteen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre fakultetet godkjenner et annet språk.</ledd>
      <ledd id="/paragraf/16-2/ledd/3">Det skal normalt være to opponenter. De to opponentene skal være medlemmer av bedømmelseskomiteen og utpekes av fakultetet.</ledd>
      <ledd id="/paragraf/16-2/ledd/4">Disputas ledes av dekan eller den dekan bemyndiger. Kandidaten skal gis anledning til å forsvare avhandlingen. Øvrige tilstedeværende skal gis anledning til å kommentere ex auditorio.</ledd>
      <ledd id="/paragraf/16-2/ledd/5">Bedømmelseskomiteen avgir innstilling til fakultetet der den gjør rede for hvordan den har vurdert forsvaret av avhandlingen. Innstillingen skal konkludere med om disputasen er vurdert godkjent eller ikke godkjent. Innstillingen skal begrunnes dersom disputasen vurderes ikke godkjent.</ledd>
      <ledd id="/paragraf/16-2/ledd/6">Fakultetet fatter vedtak om godkjenning av disputas på grunnlag av bedømmelseskomiteens innstilling.</ledd>
      <ledd id="/paragraf/16-2/ledd/7">Dersom fakultetet ikke godkjenner disputasen, kan kandidaten forsvare avhandlingen på nytt én gang. Ny disputas skal avholdes senest innen seks måneder og bedømmes så vidt mulig av den samme komité som den opprinnelige, dersom ikke fakultetet har bestemt noe annet.</ledd>
    </paragraf>
    <paragraf id="/paragraf/17" url="https://lovdata.no/lovtidend/forskrift/2019-06-13-1472/p17">
      <pverdi>§ 17.</pverdi>
      <ptittel>Kreering og vitnemål/diplom</ptittel>
      <ledd id="/paragraf/17/ledd/1">På grunnlag av fakultetets innberetning om at avhandlingen og doktorgradsprøven er godkjent, kreerer rektor kandidaten til doctor philosophiae (dr. philos). Vitnemål og diplom utstedes av Universitetet i Stavanger.</ledd>
    </paragraf>
    <paragraf id="/paragraf/18" url="https://lovdata.no/lovtidend/forskrift/2019-06-13-1472/p18">
      <pverdi>§ 18.</pverdi>
      <ptittel>Vedlegg til vitnemål (Diploma Supplement)</ptittel>
      <ledd id="/paragraf/18/ledd/1">Fakultetet skal utstede vedlegg til vitnemålet i tråd med gjeldende retningslinjer for Diploma Supplement.</ledd>
    </paragraf>
    <paragraf id="/paragraf/19" url="https://lovdata.no/lovtidend/forskrift/2019-06-13-1472/p19">
      <pverdi>§ 19.</pverdi>
      <ptittel>Klage</ptittel>
      <ledd id="/paragraf/19/ledd/1">Avslag på søknad om adgang til bedømmelse, eller vedtak om ikke godkjent avhandling, prøveforelesning eller forsvar (disputas), kan påklages etter reglene i forvaltningsloven § 28 flg. Grunngitt klage sendes fakultetet.</ledd>
      <ledd id="/paragraf/19/ledd/2">Fakultetet kan oppheve eller endre vedtaket hvis det finner klagen berettiget. I motsatt fall sendes klagen til institusjonens klagenemnd til avgjørelse.</ledd>
      <ledd id="/paragraf/19/ledd/3">Dersom fakultetet eller klageinstansen finner grunn til det, kan det oppnevnes enkeltpersoner eller et utvalg til å gjøre en vurdering av den foretatte bedømmelse og de kriterier denne bygger på, eller å foreta en ny eller supplerende sakkyndig vurdering.</ledd>
    </paragraf>
    <paragraf id="/paragraf/20" url="https://lovdata.no/lovtidend/forskrift/2019-06-13-1472/p20">
      <pverdi>§ 20.</pverdi>
      <ptittel>Ikrafttredelse</ptittel>
      <ledd id="/paragraf/20/ledd/1">Forskriften trer i kraft fra 1. januar 2020.</ledd>
      <ledd id="/paragraf/20/ledd/2">Fra samme tidspunkt oppheves forskrift 12. mai 2006 nr. 1728 for graden dr.philos. ved Universitetet i Stavanger.</ledd>
    </paragraf>
  </tekst>
</dokument>
