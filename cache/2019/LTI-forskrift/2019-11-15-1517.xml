<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-11-15-1517" type="lt" url="https://lovdata.no/lovtidend/forskrift/2019-11-15-1517">
  <metadata>
    <type>lt</type>
    <base>LT</base>
    <id>LT/lt/2019-11-15-1517</id>
    <dato>15.11.2019 nr. 1517</dato>
    <dato type="iso">2019-11-15</dato>
    <ikraft>01.01.2020 - 31.12.2020</ikraft>
    <ikraft type="iso">2020-01-01 - 2020-12-31</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2019-0953</journalnummer>
  </metadata>
  <tekst>
    <korttittel>Boliglånsforskriften</korttittel>
    <tittel>Forskrift om krav til nye utlån med pant i bolig (boliglånsforskriften)</tittel>
    <redaksjonell_note><b>Hjemmel:</b> Fastsatt av Finansdepartementet 15. november 2019 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-7.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-11-15-1517/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Forskriften gjelder for finansforetak som yter lån med pant i bolig, herunder lån med pant i fritidsbolig. Forskriften gjelder også for utenlandske finansforetak som driver virksomhet i Norge i medhold av finansforetaksloven § 5-2, § 5-3 og § 5-6.</ledd>
      <ledd id="/paragraf/1/ledd/2">Forskriften § 3, § 4, § 7 og § 8 gjelder ikke kapitalfrigjøringskreditter hvor det uttrykkelig fremgår av avtalen at finansforetaket skal dekke differansen dersom det samlede lånet overstiger boligens verdi på forfallstidspunktet. Med kapitalfrigjøringskreditt menes her avtale om lån med pant i bolig som ytes mot et beløp som stammer fra et fremtidig salg av boligen, og hvor lånebeløpet ikke forfaller til betaling før en eller flere avtalte og livsrelaterte hendelser inntreffer.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-11-15-1517/p2">
      <pverdi>§ 2.</pverdi>
      <ptittel>Dokumentasjon av kredittvurdering</ptittel>
      <ledd id="/paragraf/2/ledd/1">Finansforetaket skal dokumentere at innvilgelse av lån med pant i bolig er basert på en forsvarlig kredittvurdering på grunnlag av utfyllende informasjon om lånekundens inntekt, samlede gjeld og verdi på boligen som stilles som sikkerhet.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-11-15-1517/p3">
      <pverdi>§ 3.</pverdi>
      <ptittel>Betjeningsevne</ptittel>
      <ledd id="/paragraf/3/ledd/1">Finansforetaket skal beregne kundens evne til å betjene lånet basert på kundens inntekt og alle relevante utgifter, herunder renter, avdrag på lån og normale utgifter til livsopphold.</ledd>
      <ledd id="/paragraf/3/ledd/2">I vurderingen av kundens betjeningsevne skal finansforetaket legge inn en renteøkning på 5 prosentpoeng fra det aktuelle rentenivået. Ved fastrentelån skal det legges inn en tilsvarende renteøkning fra utløpet av rentebindingsperioden. Dersom lånekunden ikke har tilstrekkelige midler til å dekke normale utgifter til livsopphold etter en slik renteøkning, skal lånet ikke innvilges.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-11-15-1517/p4">
      <pverdi>§ 4.</pverdi>
      <ptittel>Gjeldsgrad</ptittel>
      <ledd id="/paragraf/4/ledd/1">Lån skal ikke innvilges dersom kundens samlede gjeld overstiger fem ganger årsinntekt. Med årsinntekt menes her personinntekten slik den er definert i skatteloven, eventuelt alminnelig inntekt før minstefradrag og personfradrag. Skattefri inntekt kan likevel medregnes dersom inntekten er dokumenterbar og stabil over tid.</ledd>
      <ledd id="/paragraf/4/ledd/2">Innestående midler på kundens boligsparekonto for ungdom (BSU-konto) på innvilgelsestidspunktet kan trekkes fra lånebeløpet ved beregning av gjeldsgraden.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-11-15-1517/p5">
      <pverdi>§ 5.</pverdi>
      <ptittel>Belåningsgrad</ptittel>
      <ledd id="/paragraf/5/ledd/1">Nedbetalingslån med pant i bolig skal på innvilgelsestidspunktet ikke overstige 85 prosent av et forsvarlig verdigrunnlag for boligen, som ikke kan være høyere enn markedsverdi fastsatt ut fra en forsiktig vurdering.</ledd>
      <ledd id="/paragraf/5/ledd/2">Første ledd gjelder ikke lån med pant i sekundærbolig i Oslo kommune. Slike nedbetalingslån skal på innvilgelsestidspunktet ikke overstige 60 prosent av boligens verdi beregnet etter første ledd.</ledd>
      <ledd id="/paragraf/5/ledd/3">Lån uten avdragsplikt (rammekreditter) skal på innvilgelsestidspunktet ikke overstige 60 prosent av boligens verdi beregnet etter første ledd.</ledd>
      <ledd id="/paragraf/5/ledd/4">Alle lån med pant i boligen skal tas med i beregningen av belåningsgrad, herunder fellesgjeld i borettslag og boligsameier.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-11-15-1517/p6">
      <pverdi>§ 6.</pverdi>
      <ptittel>Tilleggssikkerhet mv.</ptittel>
      <ledd id="/paragraf/6/ledd/1">Ved beregning av belåningsgrad etter § 5 kan boligens verdi suppleres med betryggende tilleggssikkerhet i form av pant i annen fast eiendom, kausjon eller garanti.</ledd>
      <ledd id="/paragraf/6/ledd/2">Innestående midler på kundens boligsparekonto for ungdom (BSU-konto) på innvilgelsestidspunktet kan trekkes fra lånebeløpet ved beregning av belåningsgraden.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-11-15-1517/p7">
      <pverdi>§ 7.</pverdi>
      <ptittel>Avdrag</ptittel>
      <ledd id="/paragraf/7/ledd/1">Ved lån som overstiger 60 prosent av boligens verdi, skal finansforetaket kreve årlig nedbetaling som minst skal være 2,5 prosent av innvilget lån eller det avdragsbetalingen ville vært på et annuitetslån med 30 års nedbetalingstid hvis dette er lavere.</ledd>
      <ledd id="/paragraf/7/ledd/2">I vurdering av belåningsgrad etter første ledd kan boligens verdi suppleres med betryggende tilleggssikkerhet i form av pant i annen fast eiendom eid av låntaker.</ledd>
      <ledd id="/paragraf/7/ledd/3">Første ledd er ikke til hinder for at finansforetaket gir avdragsutsettelse på grunn av omstendigheter som inntrer i lånets løpetid og som midlertidig forverrer kundens betalingsevne.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-11-15-1517/p8">
      <pverdi>§ 8.</pverdi>
      <ptittel>Fleksibilitet</ptittel>
      <ledd id="/paragraf/8/ledd/1">Finansforetaket kan innvilge lån som ikke oppfyller ett eller flere av vilkårene i § 3, § 4, § 5 og § 7 for inntil 10 prosent av verdien av innvilgede lån hvert kvartal.</ledd>
      <ledd id="/paragraf/8/ledd/2">Første ledd gjelder ikke lån med pant i bolig i Oslo kommune. Finansforetaket kan hvert kvartal innvilge lån med pant i bolig i Oslo kommune som ikke oppfyller ett eller flere av vilkårene i § 3, § 4, § 5 og § 7 for inntil 8 prosent av verdien av innvilgede lån med pant i bolig i Oslo kommune eller inntil 10 millioner kroner.</ledd>
      <ledd id="/paragraf/8/ledd/3">Ved beregningen etter første og annet ledd skal kapitalfrigjøringskreditter ikke medregnes i verdien av innvilgede lån.</ledd>
      <ledd id="/paragraf/8/ledd/4">Finansforetaket skal fastsette rammer og retningslinjer for innvilgelse av lån som angitt i første og annet ledd.</ledd>
      <ledd id="/paragraf/8/ledd/5">Finansforetaket skal hvert kvartal rapportere til styret eller ledelsen for utenlandske filialer om hvor stor andel av verdien av innvilgede lån som er innvilget etter denne paragraf.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-11-15-1517/p9">
      <pverdi>§ 9.</pverdi>
      <ptittel>Refinansiering</ptittel>
      <ledd id="/paragraf/9/ledd/1">Denne forskriften er ikke til hinder for at lån med pant i bolig kan erstattes med nytt lån (refinansiering) der det nye lånet ikke oppfyller ett eller flere av vilkårene i § 3, § 4, § 5 og § 7, men der det refinansierte lånet:
<liste id="/paragraf/9/ledd/1/liste/1"><lverdi>1.</lverdi><avsnitt id="/paragraf/9/ledd/1/liste/1/avsnitt/1">ikke overstiger det eksisterende lånets størrelse på refinansieringstidspunktet,</avsnitt></liste>
<liste id="/paragraf/9/ledd/1/liste/2"><lverdi>2.</lverdi><avsnitt id="/paragraf/9/ledd/1/liste/2/avsnitt/1">har pant i samme bolig,</avsnitt></liste>
<liste id="/paragraf/9/ledd/1/liste/3"><lverdi>3.</lverdi><avsnitt id="/paragraf/9/ledd/1/liste/3/avsnitt/1">har en løpetid som ikke er lengre enn gjenværende løpetid på det eksisterende lån og</avsnitt></liste>
<liste id="/paragraf/9/ledd/1/liste/4"><lverdi>4.</lverdi><avsnitt id="/paragraf/9/ledd/1/liste/4/avsnitt/1">har samme eller strengere krav til avdragsbetaling som eksisterende lån.</avsnitt></liste></ledd>
      <ledd id="/paragraf/9/ledd/2">Lån som er refinansiert i medhold av første ledd, skal ikke regnes med ved beregning av verdien av innvilgede lån etter § 8.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-11-15-1517/p10">
      <pverdi>§ 10.</pverdi>
      <ptittel>Utfyllende bestemmelser</ptittel>
      <ledd id="/paragraf/10/ledd/1">Finanstilsynet kan gi utfyllende bestemmelser til forskriften.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-11-15-1517/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft 1. januar 2020, og skal gjelde til og med 31. desember 2020.</ledd>
    </paragraf>
  </tekst>
</dokument>
