<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-03-04-185" type="lt" url="https://lovdata.no/lovtidend/forskrift/2019-03-04-185">
  <metadata>
    <type>lt</type>
    <base>LT</base>
    <id>LT/lt/2019-03-04-185</id>
    <dato>04.03.2019 nr. 185</dato>
    <dato type="iso">2019-03-04</dato>
    <ikraft>04.03.2019</ikraft>
    <ikraft type="iso">2019-03-04</ikraft>
    <departement>Helse- og omsorgsdepartementet</departement>
    <etat/>
    <gjelder>Norge</gjelder>
    <hjemmel>Stortingets årlige budsjettvedtak</hjemmel>
    <rettet/>
    <journalnummer>2019-0143</journalnummer>
  </metadata>
  <tekst>
    <korttittel>Forskrift om tilskudd til arbeidsrehabilitering</korttittel>
    <tittel>Forskrift om tilskudd til implementering av arbeidsrehabiliteringsmetodene individuell jobbstøtte og jobbmestrende oppfølging</tittel>
    <marg niv="1" id="/marg/1"><b>Hjemmel:</b> Fastsatt av Helse- og omsorgsdepartementet 4. mars 2019 med hjemmel i Stortingets årlige budsjettvedtak, kap. 765 post 73.</marg>
    <paragraf id="/paragraf/1" url="https://lovdata.no/lovtidend/forskrift/2019-03-04-185/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Tilskuddsordningen skal gjennom støtte til implementering av de kunnskapsbaserte arbeidsrehabiliteringsmetodene individuell jobbstøtte og jobbmestrende oppfølging, bidra til at
<liste id="/paragraf/1/ledd/1/liste/1"><lverdi>1.</lverdi><avsnitt id="/paragraf/1/ledd/1/liste/1/avsnitt/1">personer med moderate til alvorlige psykiske lidelser og rusmiddelproblemer kan utnytte sin arbeidsevne i ordinært arbeid</avsnitt></liste>
<liste id="/paragraf/1/ledd/1/liste/2"><lverdi>2.</lverdi><avsnitt id="/paragraf/1/ledd/1/liste/2/avsnitt/1">arbeidsdeltakelse inkluderes som et ledd i utredning og behandling av personer med moderate til alvorlige psykiske lidelser og personer med rusmiddelproblemer som ønsker deltakelse i arbeidslivet.</avsnitt></liste></ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-03-04-185/p2">
      <pverdi>§ 2.</pverdi>
      <ptittel>Definisjoner</ptittel>
      <ledd id="/paragraf/2/ledd/1">I denne forskriften menes med
<liste id="/paragraf/2/ledd/1/liste/1"><lverdi>1.</lverdi><avsnitt id="/paragraf/2/ledd/1/liste/1/avsnitt/1"><i>individuell jobbstøtte:</i> En kunnskapsbasert metode innen arbeidsrehabilitering utviklet spesielt for personer med alvorlige psykiske lidelser, hvor behandling i helse- og omsorgstjenesten og arbeidsrettet oppfølging foregår parallelt.</avsnitt></liste>
<liste id="/paragraf/2/ledd/1/liste/2"><lverdi>2.</lverdi><avsnitt id="/paragraf/2/ledd/1/liste/2/avsnitt/1"><i>jobbmestrende oppfølging:</i> En norsk kunnskapsbasert samarbeids- og oppfølgingsmodell som omfatter deltaker (jobbsøker), arbeidskonsulent, NAV og behandler i helse- og omsorgstjenesten.</avsnitt></liste></ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-03-04-185/p3">
      <pverdi>§ 3.</pverdi>
      <ptittel>Hvem og hva det kan gis tilskudd til</ptittel>
      <ledd id="/paragraf/3/ledd/1">Det kan gis tilskudd til kommuner og helseforetak samt leverandører som har driftsavtale med kommunen eller spesialisthelsetjenesten.</ledd>
      <ledd id="/paragraf/3/ledd/2">Det gis tilskudd til implementering av individuell jobbstøtte og jobbmestrende oppfølging.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-03-04-185/p4">
      <pverdi>§ 4.</pverdi>
      <ptittel>Krav til søknad om tilskudd</ptittel>
      <ledd id="/paragraf/4/ledd/1">Søknad om tilskudd skal sendes Helsedirektoratet på fastsatt skjema via Altinn. Søknaden skal sendes innen fristen som fremgår i utlysingen av tilskuddsordningen.</ledd>
      <ledd id="/paragraf/4/ledd/2">Søknaden skal
<liste id="/paragraf/4/ledd/2/liste/1"><lverdi>1.</lverdi><avsnitt id="/paragraf/4/ledd/2/liste/1/avsnitt/1">angi søkers kontaktinformasjon</avsnitt></liste>
<liste id="/paragraf/4/ledd/2/liste/2"><lverdi>2.</lverdi><avsnitt id="/paragraf/4/ledd/2/liste/2/avsnitt/1">beskrive tiltak det søkes om tilskudd til, med mål og fremdriftsplan</avsnitt></liste>
<liste id="/paragraf/4/ledd/2/liste/3"><lverdi>3.</lverdi><avsnitt id="/paragraf/4/ledd/2/liste/3/avsnitt/1">angi tiltaksbeløp</avsnitt></liste>
<liste id="/paragraf/4/ledd/2/liste/4"><lverdi>4.</lverdi><avsnitt id="/paragraf/4/ledd/2/liste/4/avsnitt/1">inneholde et budsjett for tiltaksperioden</avsnitt></liste>
<liste id="/paragraf/4/ledd/2/liste/5"><lverdi>5.</lverdi><avsnitt id="/paragraf/4/ledd/2/liste/5/avsnitt/1">angi tilskudd søkeren har fått innvilget eller har søkt om fra andre instanser</avsnitt></liste>
<liste id="/paragraf/4/ledd/2/liste/6"><lverdi>6.</lverdi><avsnitt id="/paragraf/4/ledd/2/liste/6/avsnitt/1">angi egenfinansiering av tiltaket</avsnitt></liste>
<liste id="/paragraf/4/ledd/2/liste/7"><lverdi>7.</lverdi><avsnitt id="/paragraf/4/ledd/2/liste/7/avsnitt/1">beskrive søkerens organisasjonsform med fullstendig organisasjonsoversikt som viser moder-, søster- og datterorganisasjoner</avsnitt></liste>
<liste id="/paragraf/4/ledd/2/liste/8"><lverdi>8.</lverdi><avsnitt id="/paragraf/4/ledd/2/liste/8/avsnitt/1">angi eventuelt samarbeid med andre aktører om gjennomføringen av tiltaket</avsnitt></liste>
<liste id="/paragraf/4/ledd/2/liste/9"><lverdi>9.</lverdi><avsnitt id="/paragraf/4/ledd/2/liste/9/avsnitt/1">oppgi planlagte interne og eksterne kontrolltiltak for å sikre korrekt rapportering og måloppnåelse</avsnitt></liste>
<liste id="/paragraf/4/ledd/2/liste/10"><lverdi>10.</lverdi><avsnitt id="/paragraf/4/ledd/2/liste/10/avsnitt/1">dokumentere at rapporteringen er foretatt i tråd med kravene i § 8, dersom søkeren fikk tilskudd foregående år.</avsnitt></liste></ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-03-04-185/p5">
      <pverdi>§ 5.</pverdi>
      <ptittel>Søknadsbehandlingen</ptittel>
      <ledd id="/paragraf/5/ledd/1">Tildeling av tilskuddsmidler forutsetter at det er etablert et forpliktende samarbeid mellom NAV og helse- og omsorgstjenesten.</ledd>
      <ledd id="/paragraf/5/ledd/2">Tilskuddet gis etter en skjønnsmessig vurdering. Ved tildeling av tilskudd skal det legges vekt på vurderingskriteriene i kunngjøringsteksten.</ledd>
      <ledd id="/paragraf/5/ledd/3">Tilskuddet skal ikke tilfalle del av virksomhet som driver økonomisk aktivitet omfattet av foretaksbegrepet i EØS-avtalen artikkel 61 om offentlig støtte.</ledd>
      <ledd id="/paragraf/5/ledd/4">Tilskudd kan innvilges for inntil ett år av gangen.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-03-04-185/p6">
      <pverdi>§ 6.</pverdi>
      <ptittel>Saksbehandling og klage</ptittel>
      <ledd id="/paragraf/6/ledd/1">Søknader som kommer inn etter søknadsfristen kan avvises. For øvrig gjelder forvaltningsloven.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-03-04-185/p7">
      <pverdi>§ 7.</pverdi>
      <ptittel>Utbetaling av tilskudd</ptittel>
      <ledd id="/paragraf/7/ledd/1">Tilskuddsmottakeren skal uten unødig opphold varsle Helsedirektoratet om endringer i adresse, bankkontonummer eller organisasjonsnummer etter at tilskudd er innvilget.</ledd>
      <ledd id="/paragraf/7/ledd/2">Før et tilskudd utbetales, skal søkeren bekrefte at virksomheten
<liste id="/paragraf/7/ledd/2/liste/1"><lverdi>1.</lverdi><avsnitt id="/paragraf/7/ledd/2/liste/1/avsnitt/1">ikke driver økonomisk aktivitet eller</avsnitt></liste>
<liste id="/paragraf/7/ledd/2/liste/2"><lverdi>2.</lverdi><avsnitt id="/paragraf/7/ledd/2/liste/2/avsnitt/1">har opprettet separate regnskaper for økonomisk og ikke-økonomisk aktivitet som oppfyller kravene i forskrift 7. september 2006 nr. 1062 til utfylling og gjennomføring mv. av regnskapsloven av 17. juli 1998 nr. 56 § 9-1-3 og at inntekter og utgifter allokeres på relevant regnskap.</avsnitt></liste></ledd>
      <ledd id="/paragraf/7/ledd/3">Tilskuddet kan utbetales som enkeltbeløp eller i terminer.</ledd>
      <ledd id="/paragraf/7/ledd/4">Fikk tilskuddsmottakeren tilskudd også foregående år, kan det nye tilskuddet avkortes med ubenyttede midler fra året før.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2019-03-04-185/p8">
      <pverdi>§ 8.</pverdi>
      <ptittel>Tilskuddsmottakers oppfølging og rapportering</ptittel>
      <ledd id="/paragraf/8/ledd/1">Tilskuddsmottaker skal innen 1. mars året etter det året tilskuddet gjelder for, rapportere til Helsedirektoratet elektronisk på fastsatt skjema via Altinn. Rapporteringen skal inneholde:
<liste id="/paragraf/8/ledd/1/liste/1"><lverdi>1.</lverdi><avsnitt id="/paragraf/8/ledd/1/liste/1/avsnitt/1">Rapport med informasjon om måloppnåelse ut fra</avsnitt><liste id="/paragraf/8/ledd/1/liste/1.a"><lverdi>a)</lverdi><avsnitt id="/paragraf/8/ledd/1/liste/1.a/avsnitt/1">Antall deltakere i arbeid eller under utdanning</avsnitt></liste><liste id="/paragraf/8/ledd/1/liste/1.b"><lverdi>b)</lverdi><avsnitt id="/paragraf/8/ledd/1/liste/1.b/avsnitt/1">Poengsum på kvalitetsskalaen for IPS</avsnitt></liste><liste id="/paragraf/8/ledd/1/liste/1.c"><lverdi>c)</lverdi><avsnitt id="/paragraf/8/ledd/1/liste/1.c/avsnitt/1">Bruk av kognitive teknikker i arbeidsrehabilitering</avsnitt></liste><liste id="/paragraf/8/ledd/1/liste/1.d"><lverdi>d)</lverdi><avsnitt id="/paragraf/8/ledd/1/liste/1.d/avsnitt/1">Kompetanseheving av ansatte</avsnitt></liste><liste id="/paragraf/8/ledd/1/liste/1.e"><lverdi>e)</lverdi><avsnitt id="/paragraf/8/ledd/1/liste/1.e/avsnitt/1">Omfanget av samarbeid med arbeidsgivere</avsnitt></liste></liste>
<liste id="/paragraf/8/ledd/1/liste/2"><lverdi>2.</lverdi><avsnitt id="/paragraf/8/ledd/1/liste/2/avsnitt/1">Årsregnskap som er stilt opp slik at det kan sammenlignes med budsjett</avsnitt></liste>
<liste id="/paragraf/8/ledd/1/liste/3"><lverdi>3.</lverdi><avsnitt id="/paragraf/8/ledd/1/liste/3/avsnitt/1">Revisorattestasjon og revisorkontroll dersom spesifisert i kunngjøring eller tilskuddsbrev.</avsnitt></liste></ledd>
      <ledd id="/paragraf/8/ledd/2">I tillegg kan tilskuddsforvalter i kunngjøringen eller tilskuddsbrevet kreve ytterligere opplysninger i rapporteringen, eventuelt også når rapporteringen behandles.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2019-03-04-185/p9">
      <pverdi>§ 9.</pverdi>
      <ptittel>Adgangen til å kontrollere at betingelsene og vilkårene for tilskudd er oppfylt</ptittel>
      <ledd id="/paragraf/9/ledd/1">Helsedirektoratet kan kontrollere at betingelsene for tilskuddet og vilkårene i tilskuddsvedtaket er oppfylt, og kan kreve at tilskuddsmottaker fremlegger de opplysningene og den dokumentasjonen som er nødvendig for kontrollen.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2019-03-04-185/p10">
      <pverdi>§ 10.</pverdi>
      <ptittel>Stans i utbetaling av tilskudd og krav om tilbakebetaling</ptittel>
      <ledd id="/paragraf/10/ledd/1">Helsedirektoratet kan stanse utbetalingen av tilskudd eller kreve at tilskuddsmottaker tilbakebetaler hele eller deler av utbetalt tilskudd dersom
<liste id="/paragraf/10/ledd/1/liste/1"><lverdi>1.</lverdi><avsnitt id="/paragraf/10/ledd/1/liste/1/avsnitt/1">tildelingen har bygget på uriktige, misvisende eller mangelfulle opplysninger fra søker</avsnitt></liste>
<liste id="/paragraf/10/ledd/1/liste/2"><lverdi>2.</lverdi><avsnitt id="/paragraf/10/ledd/1/liste/2/avsnitt/1">tilskuddet ikke er brukt i samsvar med kravene i forskriften og tilskuddsvedtaket</avsnitt></liste>
<liste id="/paragraf/10/ledd/1/liste/3"><lverdi>3.</lverdi><avsnitt id="/paragraf/10/ledd/1/liste/3/avsnitt/1">tilskuddsmottaker ikke har oppfylt øvrige krav i forskriften eller tilskuddsvedtaket.</avsnitt></liste></ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2019-03-04-185/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft straks.</ledd>
    </paragraf>
  </tekst>
</dokument>
