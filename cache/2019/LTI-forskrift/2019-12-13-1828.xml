<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-13-1828" type="lt" url="https://lovdata.no/lovtidend/forskrift/2019-12-13-1828">
  <metadata>
    <type>lt</type>
    <base>LT</base>
    <id>LT/lt/2019-12-13-1828</id>
    <dato>13.12.2019 nr. 1828</dato>
    <dato type="iso">2019-12-13</dato>
    <ikraft>Budsjettåret 2020</ikraft>
    <ikraft type="iso">Budsjettåret 2020</ikraft>
    <departement>Finansdepartementet</departement>
    <etat/>
    <gjelder>Norge</gjelder>
    <hjemmel><ref id="lov-1814-05-17-§75">L17.05.1814 § 75</ref>, <ref id="lov-2007-12-21-119">L21.12.2007 nr. 119</ref></hjemmel>
    <rettet/>
    <journalnummer>2019-1208</journalnummer>
  </metadata>
  <tekst>
    <korttittel>Vedtak om toll, 2020</korttittel>
    <tittel>Stortingsvedtak om toll for budsjettåret 2020 (kap. 5511 post 70 og 71)</tittel>
    <redaksjonell_note><b>Hjemmel:</b> Kunngjøring fra Finansdepartementet av stortingsvedtak 13. desember 2019 med hjemmel i Kongeriket Norges Grunnlov 17. mai 1814 § 75 bokstav a og lov 21. desember 2007 nr. 119 om toll og vareførsel (tolloven).</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-12-13-1828/p1">
      <pverdi>§ 1.</pverdi>
      <ptittel>Plikten til å svare toll</ptittel>
      <ledd id="/paragraf/1/ledd/1">Fra 1. januar 2020 skal det svares toll ved innførsel av varer etter bestemmelsene i lov 21. desember 2007 nr. 119 om toll og vareførsel (tolloven) og etter de satser som følger av annet ledd.</ledd>
      <ledd id="/paragraf/1/ledd/2">De ordinære tollsatsene for 2019 skal fortsatt gjelde fra 1. januar 2020.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-12-13-1828/p2">
      <pverdi>§ 2.</pverdi>
      <ptittel>Preferansetoll</ptittel>
      <ledd id="/paragraf/2/ledd/1">Vareførsel som er omfattet av handelsavtale inngått med fremmed stat eller gruppe av stater, skal innenfor rammen av slike avtaler innrømmes preferansetoll. Tilsvarende gjelder for vareførsel som er omfattet av bilateral eller unilateral erklæring i tilknytning til slik avtale og vareførsel som er omfattet av det generelle system for preferansetoll for utviklingsland (GSP). Preferansetollbehandling er betinget av at krav til opprinnelse mv., slik som fastsatt i opprinnelsesreglene til vedkommende handelsavtale eller preferansesystem, samt vilkår fastsatt i tolloven, er oppfylt.</ledd>
      <ledd id="/paragraf/2/ledd/2">Departementet gis fullmakt til å iverksette de tollreduksjoner og andre tollmessige forhold som følger av handelsavtale fremforhandlet med annen stat.</ledd>
      <ledd id="/paragraf/2/ledd/3">Departementet gis fullmakt til å videreføre gitte kvoter og satser omfattet av det generelle system for preferansetoll for utviklingsland (GSP).</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-12-13-1828/p3">
      <pverdi>§ 3.</pverdi>
      <ptittel>Nedsettelse av ordinære tollsatser</ptittel>
      <ledd id="/paragraf/3/ledd/1">Departementet kan sette ned den fastsatte tollsats på enkelte vareslag, slik som bestemt i tolloven § 9-1 til § 9-5.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-12-13-1828/p4">
      <pverdi>§ 4.</pverdi>
      <ptittel>Tollmessige handels- eller beskyttelsestiltak</ptittel>
      <ledd id="/paragraf/4/ledd/1">Kongen kan, innenfor de rammer som følger av avtale med fremmed stat eller organisasjon, iverksette tollmessige handels- eller beskyttelsestiltak i form av økning av den ordinære tollsatsen på enkelte vareslag, dersom det foreligger slike omstendigheter som fremgår av tolloven § 10-1 til § 10-7.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-12-13-1828/p5">
      <pverdi>§ 5.</pverdi>
      <ptittel>Nye eller endrede tariffoppdelinger</ptittel>
      <ledd id="/paragraf/5/ledd/1">Departementet gis fullmakt til å innarbeide nye tariffoppdelinger eller endre gjeldende oppdelinger, dersom endringene verken har nevneverdig betydning for statens inntekter eller har næringsmessige eller handelspolitiske konsekvenser.</ledd>
    </paragraf>
  </tekst>
</dokument>
