<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2018-12-21-2221" type="lt" url="https://lovdata.no/lovtidend/forskrift/2018-12-21-2221">
  <metadata>
    <type>lt</type>
    <base>LT</base>
    <id>LT/lt/2018-12-21-2221</id>
    <dato>21.12.2018 nr. 2221</dato>
    <dato type="iso">2018-12-21</dato>
    <ikraft>01.01.2019</ikraft>
    <ikraft type="iso">2019-01-01</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2006-04-10-412</endrer>
    <rettet/>
    <journalnummer>2018-1415</journalnummer>
  </metadata>
  <tekst>
    <korttittel>Forskrift om godskriving og fritak av høyere utdanning</korttittel>
    <tittel>Forskrift om godskriving og fritak av høyere utdanning</tittel>
    <marg niv="1" id="/marg/1"><b>Hjemmel:</b> Fastsatt av Kunnskapsdepartementet 21. desember 2018 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5.</marg>
    <paragraf id="/paragraf/1" url="https://lovdata.no/lovtidend/forskrift/2018-12-21-2221/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Forskriften gjelder for institusjoner med virksomhet regulert av lov 1. april 2005 nr. 15 om universiteter og høyskoler. Forskriften gir bestemmelser om universiteter og høyskolers godskriving og fritak etter universitets- og høyskoleloven § 3-5 første og annet ledd for høgskolekandidatgrad og gradene på bachelor-, master- og doktorgradsnivå.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2018-12-21-2221/p2">
      <pverdi>§ 2.</pverdi>
      <ptittel>Definisjoner</ptittel>
      <ledd id="/paragraf/2/ledd/1">I denne forskriften forstås:
<liste id="/paragraf/2/ledd/1/liste/a"><lverdi>a)</lverdi><avsnitt id="/paragraf/2/ledd/1/liste/a/avsnitt/1"><i>godskriving:</i> som godkjenning av beståtte fag, emner, eksamener eller prøver på grunnlag av dokumentasjon fra andre universiteter og høyskoler som tilbyr akkrediterte studier etter universitets- og høyskoleloven. Anvendelse av denne bestemmelsen skal resultere i samme antall studiepoeng ved den nye institusjonen, i den utstrekning de oppfyller de faglige kravene for en bestemt eksamen, et emne, en grad eller utdanning ved denne institusjonen. Det kan ikke godskrives flere studiepoeng enn det antall studiepoeng som er oppnådd ved den opprinnelige institusjonen. Samtidig gis det oppad ikke flere studiepoeng enn det som fremgår av planen for utdanningen som tilbys av utdanningsinstitusjonen som godskriver utdanningen. Å godskrive innebærer at studenten ikke må ta tilsvarende beståtte fag, emner, eksamener eller prøver på nytt, jf. universitets- og høyskoleloven § 3-5 første ledd.</avsnitt></liste>
<liste id="/paragraf/2/ledd/1/liste/b"><lverdi>b)</lverdi><avsnitt id="/paragraf/2/ledd/1/liste/b/avsnitt/1"><i>fritak:</i> som godkjenning av fag, emner, eksamen, prøver, kurs og liknende på grunnlag av dokumentasjon av for eksempel realkompetanse, utenlandsk høyere utdanning, utdanning tatt ved andre norske institusjoner som ikke tilbyr akkrediterte studier etter universitets- og høyskoleloven. Fritak er en faglig vurdering om at studenten har oppnådd et bestemt faginnhold og innebærer at studenten får uttelling i studiepoeng tilsvarende dette faginnholdet, jf. universitets- og høyskoleloven § 3-5 annet ledd.</avsnitt></liste>
<liste id="/paragraf/2/ledd/1/liste/c"><lverdi>c)</lverdi><avsnitt id="/paragraf/2/ledd/1/liste/c/avsnitt/1"><i>realkompetanse:</i> dokumentert kunnskap, ferdigheter og generell kompetanse tilegnet uavhengig av læringsarena, gjennom formell, ikke-formell og uformell læring. Formell læring er den som skjer i utdanningssystemet, eventuelt for annet autorisasjons- og/eller sertifiseringsformål, ikke-formell læring er strukturert opplæring gjennom kurs og andre tilbud som ikke inngår i utdanningssystemet, mens uformell læring skjer gjennom livet på arenaer som ikke først og fremst er beregnet på strukturert læring.</avsnitt></liste></ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2018-12-21-2221/p3">
      <pverdi>§ 3.</pverdi>
      <ptittel>Tilknytningskrav for tildeling av grad eller yrkesutdanning</ptittel>
      <ledd id="/paragraf/3/ledd/1">For at en institusjon skal kunne tildele en grad eller utstede vitnemål for fullført utdanning, må minst 60 av studiepoengene som skal inngå i grunnlaget for graden, være avlagt ved institusjonen. Det forutsettes at utdanning og/eller annen kompetanse som godkjennes etter denne forskriften, er i samsvar med de faglige kravene for den aktuelle graden, og at det samlede læringsutbyttet for graden er likeverdig det som gjelder for dem som tar hele utdanningen ved institusjonen.</ledd>
      <ledd id="/paragraf/3/ledd/2">Institusjonen kan ikke oppstille et strengere tilknytningskrav enn det som følger av første ledd.</ledd>
      <ledd id="/paragraf/3/ledd/3">Det kan gjøres unntak fra tilknytningskravet for masterprogram i helse- og sosialfag som bygger på rammeplanstyrte videreutdanninger innenfor samme fagområde, det vil si at rammeplanstyrte videreutdanninger på samme fagområde kan godskrives som del av graden.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2018-12-21-2221/p4">
      <pverdi>§ 4.</pverdi>
      <ptittel>Krav ved tildeling av flere grader på delvis samme grunnlag</ptittel>
      <ledd id="/paragraf/4/ledd/1">Ved godskriving eller fritak av utdanning og/eller annen kompetanse som tidligere har inngått i grunnlaget for en grad eller som del av en grad eller yrkesutdanning, må en student i tillegg avlegge minst 60 nye studiepoeng, det vil si studiepoeng som ikke har inngått i den tidligere (godkjente) graden, ved institusjonen før det kan utstedes et nytt vitnemål eller tildeles en ny grad. Institusjonene kan selv fastsette krav om inntil 90 nye studiepoeng for bestemte utdanninger.</ledd>
      <ledd id="/paragraf/4/ledd/2">Den nye graden må som hovedregel ha en annen faglig fordypning enn tidligere grad. Institusjonene kan selv fastsette krav til hvilke deler av graden som må være nye. Det samlede læringsutbyttet for den nye graden skal være likeverdig det som gjelder for dem som tar hele utdanningen som første utdanning ved institusjonen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2018-12-21-2221/p5">
      <pverdi>§ 5.</pverdi>
      <ptittel>Unntak - fellesgrader</ptittel>
      <ledd id="/paragraf/5/ledd/1">Universiteter og høyskoler kan fastsette unntak fra bestemmelsene i denne forskrift for grader som gis i samarbeid med andre norske eller utenlandske institusjoner (fellesgrader), jf. loven § 3-2 første ledd.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2018-12-21-2221/p6">
      <pverdi>§ 6.</pverdi>
      <ptittel>Særskilte godskrivingsregler</ptittel>
      <ledd id="/paragraf/6/ledd/1">Utdanning som tidligere har blitt godskrevet med redusert uttelling i henhold til bestemmelsen i loven § 3-5 første ledd, skal godskrives i samsvar med tidligere praksis.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2018-12-21-2221/p7">
      <pverdi>§ 7.</pverdi>
      <ptittel>Ikrafttredelse</ptittel>
      <ledd id="/paragraf/7/ledd/1">Forskriften trer i kraft 1. januar 2019. Fra samme dato oppheves forskrift 10. april 2006 nr. 412 om godskriving av høyere utdanning.</ledd>
    </paragraf>
  </tekst>
</dokument>
