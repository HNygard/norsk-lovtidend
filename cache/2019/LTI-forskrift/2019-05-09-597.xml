<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-05-09-597" type="lt" url="https://lovdata.no/lovtidend/forskrift/2019-05-09-597">
  <metadata>
    <type>lt</type>
    <base>LT</base>
    <id>LT/lt/2019-05-09-597</id>
    <dato>09.05.2019 nr. 597</dato>
    <dato type="iso">2019-05-09</dato>
    <ikraft>01.07.2019</ikraft>
    <ikraft type="iso">2019-07-01</ikraft>
    <departement>Arbeids- og sosialdepartementet</departement>
    <etat/>
    <gjelder>Norge</gjelder>
    <hjemmel><ref id="lov-2004-12-10-76-§12">L10.12.2004 nr. 76 § 12</ref>, <ref id="lov-2004-12-10-76-§13">§ 13</ref></hjemmel>
    <endrer type="ref">https://lovdata.no/for/2015-12-11-1598</endrer>
    <rettet/>
    <journalnummer>2019-0370</journalnummer>
  </metadata>
  <tekst>
    <korttittel>Endr. i tiltaksforskriften</korttittel>
    <tittel>Forskrift om endring i forskrift om arbeidsmarkedstiltak</tittel>
    <redaksjonell_note><b>Hjemmel:</b> Fastsatt av Arbeids- og sosialdepartementet 9. mai 2019 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/forskrift/2019-05-09-597/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:
<br/></ledd>
      <ledd id="/kapittel/i/ledd/2">Kapittel 7 Opplæring skal lyde:</ledd>
      <avsnitt id="/kapittel/i/ledd/2/avsnitt/1">§ 7-1. <i>Formål</i></avsnitt>
      <ledd id="/kapittel/i/ledd/3">Opplæring skal bidra til at arbeidssøkere kvalifiseres til ledige jobber.</ledd>
      <avsnitt id="/kapittel/i/ledd/3/avsnitt/1">§ 7-2. <i>Innhold</i></avsnitt>
      <ledd id="/kapittel/i/ledd/4">Opplæring kan gis som
<liste id="/kapittel/i/ledd/4/liste/a"><lverdi>a)</lverdi><avsnitt id="/kapittel/i/ledd/4/liste/a/avsnitt/1">kortvarige kurs basert på behov i arbeidsmarkedet (arbeidsmarkedsopplæring). Arbeidsmarkedsopplæringen skal som hovedregel gi formell kompetanse i form av offentlige prøvebevis, sertifikater o.l.,</avsnitt></liste>
<liste id="/kapittel/i/ledd/4/liste/b"><lverdi>b)</lverdi><avsnitt id="/kapittel/i/ledd/4/liste/b/avsnitt/1">fag- og yrkesopplæring på videregående skoles nivå eller høyere yrkesfaglig utdanning, eller</avsnitt></liste>
<liste id="/kapittel/i/ledd/4/liste/c"><lverdi>c)</lverdi><avsnitt id="/kapittel/i/ledd/4/liste/c/avsnitt/1">høyere utdanning.</avsnitt></liste></ledd>
      <avsnitt id="/kapittel/i/ledd/4/liste/c/avsnitt/1.1">§ 7-3. <i>Personkrets</i></avsnitt>
      <ledd id="/kapittel/i/ledd/5">Opplæring kan gis til personer med behov for kvalifisering.</ledd>
      <ledd id="/kapittel/i/ledd/6">Opplæring etter § 7-2 første ledd bokstav a og b kan gis til personer over 19 år som på grunn av mangelfulle formelle kvalifikasjoner eller svake grunnleggende ferdigheter har vanskeligheter med å komme inn på arbeidsmarkedet.</ledd>
      <ledd id="/kapittel/i/ledd/7">Opplæring etter § 7-2 første ledd bokstav c kan gis til personer over 22 år som på grunn av nedsatt arbeidsevne hindres i å skaffe seg eller beholde inntektsgivende arbeid.</ledd>
      <avsnitt id="/kapittel/i/ledd/7/avsnitt/1">§ 7-4. <i>Varighet</i></avsnitt>
      <ledd id="/kapittel/i/ledd/8">Opplæring kan gis i inntil tre år. Varigheten skal tilpasses tiltaksdeltakerens individuelle behov.</ledd>
      <ledd id="/kapittel/i/ledd/9">Varigheten for opplæring etter § 7-2 første ledd bokstav b og c, kan forlenges med inntil ett år dersom tiltaksdeltakeren av særlige grunner ikke kan gjennomføre utdanningen i løpet av tre år.</ledd>
      <avsnitt id="/kapittel/i/ledd/9/avsnitt/1">§ 7-5. <i>Tilskudd til tiltaksarrangør</i></avsnitt>
      <ledd id="/kapittel/i/ledd/10">Tilskudd til skolepenger, studiereiser som er nødvendig for at deltakeren skal kunne ta eksamen, semesteravgift og eksamensgebyr gis på grunnlag av de faktiske utgiftene, innenfor maksimalsatser som fastsettes av departementet. Det kan gjøres unntak fra maksimalsatsene dersom det er påkrevd for å gjennomføre et nødvendig og hensiktsmessig tiltak. Tilskuddet utbetales som hovedregel direkte til undervisningsstedet.</ledd>
      <avsnitt id="/kapittel/i/ledd/10/avsnitt/1">§ 7-6. <i>Anskaffelse</i></avsnitt>
      <ledd id="/kapittel/i/ledd/11">I den grad en anskaffelse av et kurs, opplæringsmoduler eller en enkelt opplæringsplass faller inn under virkeområdet for anskaffelsesloven med tilhørende forskrifter, skal tiltaket eller tiltaksplassen anskaffes i overensstemmelse med anskaffelsesreglene.</ledd>
      <ledd id="/kapittel/i/ledd/12">Før det anskaffes kurs eller opplæring etter § 7-2 første ledd bokstav a og b, skal Arbeids- og velferdsetaten vurdere om tiltaksdeltakeren kan benytte relevante tilbud som er tilgjengelig i kommunen eller fylkeskommunen.</ledd>
      <ledd id="/kapittel/i/ledd/13">Høyere utdanning etter § 7-2 første ledd bokstav c) kan bare tilbys gjennom bruk av tilgjengelige studie- og skoleplasser som gir formell kompetanse.
<br/></ledd>
      <ledd id="/kapittel/i/ledd/14">Kapittel 9 Midlertidig lønnstilskudd skal lyde:</ledd>
      <avsnitt id="/kapittel/i/ledd/14/avsnitt/1">§ 9-1. <i>Formål</i></avsnitt>
      <ledd id="/kapittel/i/ledd/15">Midlertidig lønnstilskudd skal bidra til at tiltaksdeltakere kan bli fast ansatt i ordinære virksomheter, og hindre utstøting av personer som står i fare for å falle ut av arbeidslivet.</ledd>
      <avsnitt id="/kapittel/i/ledd/15/avsnitt/1">§ 9-2. <i>Innhold</i></avsnitt>
      <ledd id="/kapittel/i/ledd/16">Tiltaksdeltakeren ansettes i en offentlig eller privat virksomhet, i hel- eller deltidsstilling, og skal utføre ordinære arbeidsoppgaver. Lønnstilskuddet skal kompensere for arbeidstakerens lavere produktivitet i denne perioden.</ledd>
      <avsnitt id="/kapittel/i/ledd/16/avsnitt/1">§ 9-3. <i>Personkrets</i></avsnitt>
      <ledd id="/kapittel/i/ledd/17">Midlertidig lønnstilskudd kan gis til arbeidsgivere som ansetter personer som har problemer med å komme inn på arbeidsmarkedet på ordinære lønns- og arbeidsvilkår.</ledd>
      <ledd id="/kapittel/i/ledd/18">Lønnstilskudd kan også gis til arbeidsgivere som beholder arbeidstakere med nedsatt arbeidsevne som står i fare for å falle ut av arbeidslivet etter tolv måneder med full eller gradert sykmelding.</ledd>
      <ledd id="/kapittel/i/ledd/19">Arbeids- og velferdsetaten må gjennomføre en behovs- eller arbeidsevnevurdering før lønnstilskudd kan innvilges. Det er kun personer som har fått vurdert at de har et bistandsbehov for å komme i, eller beholde en, jobb som kan få midlertidig lønnstilskudd.</ledd>
      <avsnitt id="/kapittel/i/ledd/19/avsnitt/1">§ 9-4. <i>Varighet</i></avsnitt>
      <ledd id="/kapittel/i/ledd/20">Varigheten på tilskuddet skal tilpasses tiltaksdeltakerens individuelle behov ut ifra dennes muligheter på arbeidsmarkedet.</ledd>
      <ledd id="/kapittel/i/ledd/21">Lønnstilskudd kan gis i inntil ett år. For personer med nedsatt arbeidsevne kan det gis lønnstilskudd i inntil to år.</ledd>
      <avsnitt id="/kapittel/i/ledd/21/avsnitt/1">§ 9-5. <i>Tilskudd til arbeidsgiver</i></avsnitt>
      <ledd id="/kapittel/i/ledd/22">Lønnstilskudd gis i form av en fast prosentvis lønnsrefusjon, som utmåles på grunnlag av faktisk stillingsprosent. Refusjonsgrunnlaget består av utbetalt lønn, feriepenger, arbeidsgiveravgift av lønnen og feriepengene og innskudd til obligatorisk tjenestepensjon.</ledd>
      <ledd id="/kapittel/i/ledd/23">Med lønn forstås timelønn eller månedslønn for arbeid utført i normalarbeidstiden, samt lønnsmessige tillegg etter oppsatt tjenesteplan for stillingen. Arbeidsgivers overtidsbetaling og andre variable tillegg skal ikke med i refusjonsgrunnlaget.</ledd>
      <ledd id="/kapittel/i/ledd/24">Lønnstilskuddet dekker 40 prosent av refusjonsgrunnlaget i inntil seks måneder, og deretter 30 prosent av refusjonsgrunnlaget. For personer med nedsatt arbeidsevne dekker lønnstilskuddet 60 prosent av refusjonsgrunnlaget i inntil tolv måneder, og deretter 50 prosent av refusjonsgrunnlaget.</ledd>
      <avsnitt id="/kapittel/i/ledd/24/avsnitt/1">§ 9-6. <i>Oppfølging</i></avsnitt>
      <ledd id="/kapittel/i/ledd/25">Arbeidsgivers og arbeidstakers behov for oppfølging av Arbeids- og velferdsetaten reguleres i Avtale om lønnstilskudd.</ledd>
      <avsnitt id="/kapittel/i/ledd/25/avsnitt/1">§ 9-7. <i>Utvidet adgang til midlertidig ansettelse</i></avsnitt>
      <ledd id="/kapittel/i/ledd/26">Dersom det er behov for en særlig utprøving av arbeidsevnen, kan arbeidstakeren tilsettes midlertidig i hele eller deler av tiltaksperioden, jf. arbeidsmiljøloven § 14-9 nr. 1 bokstav d. Muligheten for fast ansettelse skal vurderes fortløpende.</ledd>
      <avsnitt id="/kapittel/i/ledd/26/avsnitt/1">§ 9-8. <i>Støtte etter kommisjonsbeslutning 2012/21/EU</i></avsnitt>
      <ledd id="/kapittel/i/ledd/27">Tilskuddet skal gis i tråd med de regler som følger av gruppeunntaket for tjenester av allmenn økonomisk betydning, jf. forskrift 14. november 2008 nr. 1213 om unntak fra notifikasjonsplikt for offentlig støtte § 3.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2019-05-09-597/kii">
      <kverdi>II</kverdi>
      <ktittel>
        <br/>
      </ktittel>
      <ledd id="/kapittel/ii/ledd/1">
        <i>Ikrafttredelse</i>
      </ledd>
      <ledd id="/kapittel/ii/ledd/2">Endringene trer i kraft 1. juli 2019.</ledd>
    </kapittel>
  </tekst>
</dokument>
