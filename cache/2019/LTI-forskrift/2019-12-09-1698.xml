<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-12-09-1698" type="lt" url="https://lovdata.no/lovtidend/forskrift/2019-12-09-1698">
  <metadata>
    <type>lt</type>
    <base>LT</base>
    <id>LT/lt/2019-12-09-1698</id>
    <dato>09.12.2019 nr. 1698</dato>
    <dato type="iso">2019-12-09</dato>
    <ikraft>01.01.2020</ikraft>
    <ikraft type="iso">2020-01-01</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-1997-06-13-44-§8-10">L13.06.1997 nr. 44 § 8-10</ref>,</hjemmel>
    <endrer type="ref">https://lovdata.no/for/2007-11-30-1336</endrer>
    <rettet/>
    <journalnummer>2019-1065</journalnummer>
  </metadata>
  <tekst>
    <korttittel>Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</korttittel>
    <tittel>Forskrift om aksjeselskapers og allmennaksjeselskapers adgang til å yte finansiell bistand til ansattes erverv av aksjer</tittel>
    <redaksjonell_note><b>Hjemmel:</b> Fastsatt av Nærings- og fiskeridepartementet 9. desember 2019 med hjemmel i lov 13. juni 1997 nr. 44 om aksjeselskaper (aksjeloven) § 8-10 tiende ledd og lov 13. juni 1997 nr. 45 om allmennaksjeselskaper (allmennaksjeloven) § 8-10 niende ledd.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-12-09-1698/p1">
      <pverdi>§ 1.</pverdi>
      <ptittel>Forskriftens virkeområde</ptittel>
      <ledd id="/paragraf/1/ledd/1">Denne forskriften gjelder unntak fra aksjeloven § 8-10 og allmennaksjeloven § 8-10 og regulerer aksjeselskapers og allmennaksjeselskapers adgang til å yte finansiell bistand til ansattes erverv av aksjer.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-12-09-1698/p2">
      <pverdi>§ 2.</pverdi>
      <ptittel>Adgang til å yte finansiell bistand til ansattes aksjeerverv</ptittel>
      <ledd id="/paragraf/2/ledd/1">Et aksjeselskap eller allmennaksjeselskap kan uten hinder av aksjeloven § 8-10 og allmennaksjeloven § 8-10 yte finansiell bistand til eller for selskapets ansatte eller ansatte i selskapets morselskap i forbindelse med de ansattes erverv av aksjer i selskapet eller selskapets morselskap, dersom kravene i § 3 til § 5 er oppfylt. Likestilt med aksjer er rett til å erverve aksjer.</ledd>
      <ledd id="/paragraf/2/ledd/2">Med finansiell bistand menes å stille midler til rådighet, yte lån eller stille sikkerhet.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-12-09-1698/p3">
      <pverdi>§ 3.</pverdi>
      <ptittel>Generell ordning</ptittel>
      <ledd id="/paragraf/3/ledd/1">Tilbudet om finansiell bistand skal gis de ansatte på like vilkår.</ledd>
      <ledd id="/paragraf/3/ledd/2">Tilbudet må omfatte alle som har vært ansatt i selskapet sammenhengende i minst 12 måneder. Selskapet kan likevel fastsette en lavere grense for ansettelsestid.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-12-09-1698/p4">
      <pverdi>§ 4.</pverdi>
      <ptittel>Den finansielle bistandens størrelse</ptittel>
      <ledd id="/paragraf/4/ledd/1">Den finansielle bistanden skal, på det tidspunktet den ytes, ligge innenfor rammen av de midler som selskapet kan benytte til utdeling av utbytte.</ledd>
      <ledd id="/paragraf/4/ledd/2">Den finansielle bistanden i forbindelse med ervervet må for den enkelte ansatte ikke overstige 20 prosent av netto utbetalt årslønn etter forskuddstrekk. Beløpet kan likevel ikke overstige folketrygdens grunnbeløp (G).</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-12-09-1698/p5">
      <pverdi>§ 5.</pverdi>
      <ptittel>Sikkerhetsstillelse</ptittel>
      <ledd id="/paragraf/5/ledd/1">Betryggende sikkerhet skal stilles fra det tidspunkt den finansielle bistanden ytes.</ledd>
      <ledd id="/paragraf/5/ledd/2">Dersom sikkerhet stilles i form av trekk i den ansattes lønn, skal trekk skje ved hvert tidspunkt lønn utbetales, og hvert trekk skal være forholdsvis like stort. Trekk i lønn kan skje i inntil 24 måneder. Selskapet skal i avtale med den ansatte sikre seg retten til å gjøre opp det resterende beløpet senest i siste avlønning dersom den ansatte slutter i sin stilling i selskapet før hele beløpet er betalt tilbake, og sikre seg rett til å gjøre trekk i lønnen i oppsigelsesperioden.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-12-09-1698/p6">
      <pverdi>§ 6.</pverdi>
      <ptittel>Ulovlig finansiell bistand</ptittel>
      <ledd id="/paragraf/6/ledd/1">Har selskapet ytt finansiell bistand i strid med reglene i denne forskriften, er disposisjonen ugyldig etter bestemmelsene i aksjeloven § 8-11 og § allmennaksjeloven § 8-11.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-12-09-1698/p7">
      <pverdi>§ 7.</pverdi>
      <ptittel>Ikrafttredelse. Oppheving av tidligere forskrift</ptittel>
      <ledd id="/paragraf/7/ledd/1">Forskriften trer i kraft 1. januar 2020. Fra samme tidspunkt oppheves forskrift 30. november 2007 nr. 1336 om unntak fra aksjeloven § 8-10 og allmennaksjeloven § 8-10.</ledd>
    </paragraf>
  </tekst>
</dokument>
