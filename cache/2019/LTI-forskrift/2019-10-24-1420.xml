<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2019-10-24-1420" type="lt" url="https://lovdata.no/lovtidend/forskrift/2019-10-24-1420">
  <metadata>
    <type>lt</type>
    <base>LT</base>
    <id>LT/lt/2019-10-24-1420</id>
    <dato>24.10.2019 nr. 1420</dato>
    <dato type="iso">2019-10-24</dato>
    <ikraft>01.11.2019</ikraft>
    <ikraft type="iso">2019-11-01</ikraft>
    <departement>Olje- og energidepartementet</departement>
    <etat/>
    <gjelder>Norge</gjelder>
    <hjemmel><ref id="lov-1990-06-29-50-§2-3">L29.06.1990 nr. 50 § 2-3</ref>, <ref id="lov-1990-06-29-50-§10-6">§ 10-6</ref>, <ref id="lov-2002-06-28-61-§4">L28.06.2002 nr. 61 § 4</ref>, <ref id="lov-2002-06-28-61-§13">§ 13</ref></hjemmel>
    <rettet/>
    <journalnummer>2019-0898</journalnummer>
  </metadata>
  <tekst>
    <korttittel>Forskrift om Energiklagenemnda</korttittel>
    <tittel>Forskrift om Energiklagenemnda</tittel>
    <redaksjonell_note><b>Hjemmel:</b> Fastsatt av Olje- og energidepartementet 24. oktober 2019 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 2-3 første ledd og § 10-6 første ledd og lov 28. juni 2002 nr. 61 om felles regler for det indre marked for naturgass (naturgassloven) § 4 første ledd og § 13 første ledd.
<br/><b>EØS-henvisninger:</b> EØS-avtalen vedlegg IV nr. 22 (direktiv 2009/72/EF) og nr. 23 (direktiv 2009/73/EF).</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2019-10-24-1420/p1">
      <pverdi>§ 1.</pverdi>
      <ptittel>Energiklagenemnda</ptittel>
      <ledd id="/paragraf/1/ledd/1">Energiklagenemnda behandler klager over enkeltvedtak truffet av Reguleringsmyndigheten for energi med hjemmel i energiloven og naturgassloven.</ledd>
      <ledd id="/paragraf/1/ledd/2">Departementet behandler klager over enkeltvedtak truffet av Energiklagenemnda i første instans, herunder enkeltvedtak etter denne forskriften § 5 og § 6 og avslag på krav om dokumentinnsyn.</ledd>
      <ledd id="/paragraf/1/ledd/3">Energiklagenemnda er uavhengig, og kan ikke instrueres om utøvelsen av tillagt myndighet eller disponeringen av tildelte budsjettmidler.</ledd>
      <ledd id="/paragraf/1/ledd/4">Forvaltningsloven gjelder for Energiklagenemndas virksomhet.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2019-10-24-1420/p2">
      <pverdi>§ 2.</pverdi>
      <ptittel>Organisasjon og vedtak</ptittel>
      <ledd id="/paragraf/2/ledd/1">Energiklagenemnda skal bestå av en leder i tillegg til 4 til 6 medlemmer.</ledd>
      <ledd id="/paragraf/2/ledd/2">Lederen skal ha juridisk embetseksamen, mastergrad i rettsvitenskap, eller mastergrad eller tilsvarende i økonomi. Lederen oppnevnes av Kongen i statsråd på åremål i seks år, og kan gjenoppnevnes én gang. De øvrige medlemmene av Energiklagenemnda oppnevnes av Kongen i statsråd for fire år, og kan gjenoppnevnes. Lederen og andre nemndsmedlemmer kan bare fratas vervet dersom de ikke er i stand til å utføre det på en forsvarlig måte, eller dersom de ved gjentatte tilfeller, og på tross av en skriftlig advarsel, ikke utfører vervet på en forsvarlig måte.</ledd>
      <ledd id="/paragraf/2/ledd/3">Når Energiklagenemnda skal treffe enkeltvedtak, settes den med tre medlemmer. I særlige tilfeller kan lederen beslutte at enkeltvedtak skal treffes av en forsterket nemnd på fem medlemmer. Lederen fastsetter sammensetningen av nemnda i hver enkelt sak.</ledd>
      <ledd id="/paragraf/2/ledd/4">Energiklagenemnda treffer enkeltvedtak ved alminnelig flertall. Det skal opplyses om enstemmighet. Ved dissens skal det opplyses hvem som er uenig, og hvilke punkter uenigheten gjelder.</ledd>
      <ledd id="/paragraf/2/ledd/5">Energiklagenemndas sekretariat skal utføre de oppgavene som lederen pålegger, som fremgår av denne forskriften eller av instruks.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2019-10-24-1420/p3">
      <pverdi>§ 3.</pverdi>
      <ptittel>Søksmål</ptittel>
      <ledd id="/paragraf/3/ledd/1">Søksmål om Energiklagenemndas vedtak rettes mot staten ved Energiklagenemnda, jf. tvisteloven § 1-5, og anlegges for det verneting som følger av tvistelovens alminnelige regler.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2019-10-24-1420/p4">
      <pverdi>§ 4.</pverdi>
      <ptittel>Retting av enkeltvedtak</ptittel>
      <ledd id="/paragraf/4/ledd/1">Energiklagenemnda kan rette et enkeltvedtak som på grunn av skrive- eller regnefeil, misforståelse, forglemmelse eller lignende feil har fått en utforming som ikke stemte med nemndas mening.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2019-10-24-1420/p5">
      <pverdi>§ 5.</pverdi>
      <ptittel>Utlevering av opplysninger</ptittel>
      <ledd id="/paragraf/5/ledd/1">Enhver plikter uten hinder av taushetsplikt å gi Energiklagenemnda de opplysninger som er nødvendige for utøvelse av myndighet etter denne forskriften, og Energiklagenemnda kan gi pålegg om utlevering av slike opplysninger.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2019-10-24-1420/p6">
      <pverdi>§ 6.</pverdi>
      <ptittel>Tvangsmulkt</ptittel>
      <ledd id="/paragraf/6/ledd/1">Ved overtredelse av pålegg gitt i medhold av § 5 kan Energiklagenemnda fastsette en tvangsmulkt.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2019-10-24-1420/p7">
      <pverdi>§ 7.</pverdi>
      <ptittel>Ikrafttredelse</ptittel>
      <ledd id="/paragraf/7/ledd/1">Forskriften trer i kraft 1. november 2019.</ledd>
    </paragraf>
  </tekst>
</dokument>
