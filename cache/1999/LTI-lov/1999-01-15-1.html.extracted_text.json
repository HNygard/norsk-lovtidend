[
    {
        "tag": "p",
        "class": "marg",
        "html": "<a data-id=\"forarbeid/otprp-68-199798\" class=\" reference\" href=\"/forarbeid/otprp-68-199798\">Ot.prp.nr.68 (1997–1998)</a>, <a data-id=\"forarbeid/inns-o-6-199899\" class=\" reference\" href=\"/forarbeid/inns-o-6-199899\">Innst.O.nr.6 (1998–1999)</a>, <a data-id=\"forarbeid/besl-o-13-199899\" class=\" reference\" href=\"/forarbeid/besl-o-13-199899\">Besl.O.nr.13 (1998–1999)</a>. Odels- og lagtingsvedtak hhv. 1. og 10. desember 1998. Fremmet av Arbeids- og administrasjonsdepartementet.",
        "text": "Ot.prp.nr.68 (1997–1998), Innst.O.nr.6 (1998–1999), Besl.O.nr.13 (1998–1999). Odels- og lagtingsvedtak hhv. 1. og 10. desember 1998. Fremmet av Arbeids- og administrasjonsdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Virkekrets</em>",
        "text": "Virkekrets"
    },
    {
        "tag": "p",
        "class": "avsnitt",
        "html": "Denne lov gjelder ektefeller som ledsager utenrikstjenestemenn under tjeneste i utlandet. De som omfattes av ordningen er ledsagere som følger regulativlønte tjenestemenn som er tilsatt, lønnet og utsendt av Utenriksdepartementet eller NORAD for tjenestegjøring ved norsk diplomatisk eller konsulær stasjon i utlandet.",
        "text": "Denne lov gjelder ektefeller som ledsager utenrikstjenestemenn under tjeneste i utlandet. De som omfattes av ordningen er ledsagere som følger regulativlønte tjenestemenn som er tilsatt, lønnet og utsendt av Utenriksdepartementet eller NORAD for tjenestegjøring ved norsk diplomatisk eller konsulær stasjon i utlandet."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Varighet</em>",
        "text": "Varighet"
    },
    {
        "tag": "p",
        "class": "avsnitt",
        "html": "Pensjonen utbetales fra den 1. i den måned pensjonssøkeren fyller vilkårene for slik pensjon. Pensjonen løper ut dødsmåneden.",
        "text": "Pensjonen utbetales fra den 1. i den måned pensjonssøkeren fyller vilkårene for slik pensjon. Pensjonen løper ut dødsmåneden."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Vilkår og beregningsgrunnlag</em>",
        "text": "Vilkår og beregningsgrunnlag"
    },
    {
        "tag": "p",
        "class": "avsnitt",
        "html": "Ledsager som har fulgt med tjenestemann under dennes tjenestegjøring ved norske utenriksstasjoner i minst 10 år, har rett til pensjon som omhandlet i denne loven, med de begrensninger som følger av <a data-id=\"lov/1999-01-15-1/§5\" class=\" reference\" href=\"/lov/1999-01-15-1/%C2%A75\">§ 5</a>.",
        "text": "Ledsager som har fulgt med tjenestemann under dennes tjenestegjøring ved norske utenriksstasjoner i minst 10 år, har rett til pensjon som omhandlet i denne loven, med de begrensninger som følger av § 5."
    },
    {
        "tag": "p",
        "class": "avsnitt",
        "html": "Når ledsager har hatt egen stilling ved utenriksstasjonen som hovedsysselsetting og med en inntekt som for det enkelte inntektsår overstiger gjennomsnittet av folketrygdens grunnbeløp for dette året, skal denne tjenestetiden ikke regnes med i opptjeningstiden for pensjonen.",
        "text": "Når ledsager har hatt egen stilling ved utenriksstasjonen som hovedsysselsetting og med en inntekt som for det enkelte inntektsår overstiger gjennomsnittet av folketrygdens grunnbeløp for dette året, skal denne tjenestetiden ikke regnes med i opptjeningstiden for pensjonen."
    },
    {
        "tag": "p",
        "class": "avsnitt",
        "html": "Dersom ektefellen under en tjenesteperiode i utlandet har tatt midlertidig opphold i Norge eller et annet land over et tidsrom som sammenhengende strekker seg ut over tre måneder og oppholdet ikke har sammenheng med tjenesten, familiens sykebehandling eller andre vektige velferdsgrunner, skal denne tiden ikke medregnes.",
        "text": "Dersom ektefellen under en tjenesteperiode i utlandet har tatt midlertidig opphold i Norge eller et annet land over et tidsrom som sammenhengende strekker seg ut over tre måneder og oppholdet ikke har sammenheng med tjenesten, familiens sykebehandling eller andre vektige velferdsgrunner, skal denne tiden ikke medregnes."
    },
    {
        "tag": "p",
        "class": "avsnitt",
        "html": "Pensjonens størrelse settes til 15 prosent av grunnbeløpet i folketrygden multiplisert med tallet fem. Full pensjon ytes ledsager som har fulgt med tjenestemann til utlandet som nevnt i første ledd, i til sammen minst 30 år. Dersom opptjeningstiden er kortere enn 30 år, blir pensjonen å avkorte forholdsmessig.",
        "text": "Pensjonens størrelse settes til 15 prosent av grunnbeløpet i folketrygden multiplisert med tallet fem. Full pensjon ytes ledsager som har fulgt med tjenestemann til utlandet som nevnt i første ledd, i til sammen minst 30 år. Dersom opptjeningstiden er kortere enn 30 år, blir pensjonen å avkorte forholdsmessig."
    },
    {
        "tag": "p",
        "class": "avsnitt",
        "html": "Rett til pensjon inntrer ved fylte 67 år.",
        "text": "Rett til pensjon inntrer ved fylte 67 år."
    },
    {
        "tag": "p",
        "class": "avsnitt",
        "html": "Pensjon etter denne loven skal ikke samordnes med folketrygden. Det skal ikke svares medlemsavgift.",
        "text": "Pensjon etter denne loven skal ikke samordnes med folketrygden. Det skal ikke svares medlemsavgift."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Administrasjon</em>",
        "text": "Administrasjon"
    },
    {
        "tag": "p",
        "class": "avsnitt",
        "html": "Pensjonsordningen administreres av Statens Pensjonskasse.",
        "text": "Pensjonsordningen administreres av Statens Pensjonskasse."
    },
    {
        "tag": "p",
        "class": "avsnitt",
        "html": "Pensjonen utbetales etterskuddsvis hver måned. Terminbeløpet avrundes til nærmeste hele krone.",
        "text": "Pensjonen utbetales etterskuddsvis hver måned. Terminbeløpet avrundes til nærmeste hele krone."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Overgangsbestemmelser og ikrafttredelse</em>",
        "text": "Overgangsbestemmelser og ikrafttredelse"
    },
    {
        "tag": "p",
        "class": "avsnitt",
        "html": "Denne loven trer i kraft straks.",
        "text": "Denne loven trer i kraft straks."
    },
    {
        "tag": "p",
        "class": "avsnitt",
        "html": "Rett til pensjon etter loven har ledsager som fyller vilkårene i <a data-id=\"lov/1999-01-15-1/§3\" class=\" reference\" href=\"/lov/1999-01-15-1/%C2%A73\">§ 3</a> og som ikke har fylt 70 år på det tidspunkt ordningen trer i kraft.",
        "text": "Rett til pensjon etter loven har ledsager som fyller vilkårene i § 3 og som ikke har fylt 70 år på det tidspunkt ordningen trer i kraft."
    },
    {
        "tag": "p",
        "class": "avsnitt",
        "html": "Ved beregningen av pensjonen medregnes også ledsagertid opparbeidet før loven trer i kraft. Det gjelder likevel en sperrefrist på 15 år ved ordningens ikrafttreden, slik at for å få rett til pensjon, må ektefellen da ha minst 15 års ledsagertid i utlandet. Denne sperregrensen reduseres med ett år pr. år fra ordningens ikrafttreden, inntil man når en karenstid på 10 år, jf. <a data-id=\"lov/1999-01-15-1/§3\" class=\" reference\" href=\"/lov/1999-01-15-1/%C2%A73\">§ 3</a>.",
        "text": "Ved beregningen av pensjonen medregnes også ledsagertid opparbeidet før loven trer i kraft. Det gjelder likevel en sperrefrist på 15 år ved ordningens ikrafttreden, slik at for å få rett til pensjon, må ektefellen da ha minst 15 års ledsagertid i utlandet. Denne sperregrensen reduseres med ett år pr. år fra ordningens ikrafttreden, inntil man når en karenstid på 10 år, jf. § 3."
    }
]