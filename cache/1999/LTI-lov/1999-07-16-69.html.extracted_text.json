[
    {
        "tag": "p",
        "class": "marg",
        "html": "<a data-id=\"forarbeid/otprp-71-199798\" class=\" reference\" href=\"/forarbeid/otprp-71-199798\">Ot.prp.nr.71 (1997–1998)</a>, <a data-id=\"forarbeid/inns-o-27-199899\" class=\" reference\" href=\"/forarbeid/inns-o-27-199899\">Innst.O.nr.27 (1998–1999)</a>, <a data-id=\"forarbeid/besl-o-35-199899\" class=\" reference\" href=\"/forarbeid/besl-o-35-199899\">Besl.O.nr.35 (1998–1999)</a>. Odels- og lagtingsvedtak hhv. 21. januar og 2. februar 1999. Fremmet av Nærings- og handelsdepartementet.",
        "text": "Ot.prp.nr.71 (1997–1998), Innst.O.nr.27 (1998–1999), Besl.O.nr.35 (1998–1999). Odels- og lagtingsvedtak hhv. 21. januar og 2. februar 1999. Fremmet av Nærings- og handelsdepartementet."
    },
    {
        "tag": "p",
        "class": "morTag_amf avsnitt",
        "html": "Opphevelse av følgende lov:",
        "text": "Opphevelse av følgende lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\"><a data-id=\"lov/1992-11-27-116\" class=\" reference\" href=\"/lov/1992-11-27-116\">Lov av 27. november 1992 nr. 116</a> om offentlige anskaffelser m.v.</td></tr>",
        "text": "1.\tLov av 27. november 1992 nr. 116 om offentlige anskaffelser m.v."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål</em>",
        "text": "Formål"
    },
    {
        "tag": "p",
        "class": "avsnitt",
        "html": "Loven og tilhørende forskrifter skal bidra til økt verdiskapning i samfunnet ved å sikre mest mulig effektiv ressursbruk ved offentlige anskaffelser basert på forretningsmessighet og likebehandling.",
        "text": "Loven og tilhørende forskrifter skal bidra til økt verdiskapning i samfunnet ved å sikre mest mulig effektiv ressursbruk ved offentlige anskaffelser basert på forretningsmessighet og likebehandling."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Oppdragsgivere som er omfattet</em>",
        "text": "Oppdragsgivere som er omfattet"
    },
    {
        "tag": "p",
        "class": "avsnitt",
        "html": "Loven gjelder følgende oppdragsgivere:",
        "text": "Loven gjelder følgende oppdragsgivere:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Statlige, kommunale og fylkeskommunale organer.</td></tr>",
        "text": "a.\tStatlige, kommunale og fylkeskommunale organer."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">Rettssubjekter som er kontrollert av offentlige organer og som tjener allmennheten og ikke er av industriell eller forretningsmessig karakter. Offentlig kontroll skal anses å foreligge når det offentlige</td></tr>",
        "text": "b.\tRettssubjekter som er kontrollert av offentlige organer og som tjener allmennheten og ikke er av industriell eller forretningsmessig karakter. Offentlig kontroll skal anses å foreligge når det offentlige"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">1.\t</td><td class=\" morTableVerticalAlignTop morTableAlignLeft\">dekker størsteparten av virksomhetens eller organets finansiering, eller</td></tr>",
        "text": "1.\tdekker størsteparten av virksomhetens eller organets finansiering, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">2.\t</td><td class=\" morTableVerticalAlignTop morTableAlignLeft\">har bestemmende innflytelse over organet eller virksomheten, eller</td></tr>",
        "text": "2.\thar bestemmende innflytelse over organet eller virksomheten, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">3.\t</td><td class=\" morTableVerticalAlignTop morTableAlignLeft\">oppnevner mer enn halvparten av medlemmene av organets eller virksomhetens styrende organer.</td></tr>",
        "text": "3.\toppnevner mer enn halvparten av medlemmene av organets eller virksomhetens styrende organer."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">Rettssubjekter som driver virksomhet innenfor sektorene vannforsyning, energi, transport eller telekommunikasjon i den grad de foretar anskaffelser som er knyttet til denne delen av virksomheten. Dette gjelder likevel bare i den utstrekning rettssubjektet</td></tr>",
        "text": "c.\tRettssubjekter som driver virksomhet innenfor sektorene vannforsyning, energi, transport eller telekommunikasjon i den grad de foretar anskaffelser som er knyttet til denne delen av virksomheten. Dette gjelder likevel bare i den utstrekning rettssubjektet"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">1.\t</td><td class=\" morTableVerticalAlignTop morTableAlignLeft\">er gitt særlige eller eksklusive rettigheter av offentlig myndighet til å drive virksomheten eller</td></tr>",
        "text": "1.\ter gitt særlige eller eksklusive rettigheter av offentlig myndighet til å drive virksomheten eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">2.\t</td><td class=\" morTableVerticalAlignTop morTableAlignLeft\">er kontrollert av det offentlige.</td></tr>",
        "text": "2.\ter kontrollert av det offentlige."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">Andre rettssubjekter i saker om bygge- og anleggskontrakter dersom det offentlige yter tilskudd på mer enn 50 prosent av kontraktens verdi.</td></tr>",
        "text": "d.\tAndre rettssubjekter i saker om bygge- og anleggskontrakter dersom det offentlige yter tilskudd på mer enn 50 prosent av kontraktens verdi."
    },
    {
        "tag": "p",
        "class": "avsnitt",
        "html": "Kongen kan gi nærmere bestemmelser om hvilke oppdragsgivere som er omfattet av loven.",
        "text": "Kongen kan gi nærmere bestemmelser om hvilke oppdragsgivere som er omfattet av loven."
    },
    {
        "tag": "p",
        "class": "avsnitt",
        "html": "Kongen gir forskrift om lovens anvendelse på Svalbard og kan fastsette særlige regler av hensyn til de stedlige forhold.",
        "text": "Kongen gir forskrift om lovens anvendelse på Svalbard og kan fastsette særlige regler av hensyn til de stedlige forhold."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Anskaffelser som er omfattet</em>",
        "text": "Anskaffelser som er omfattet"
    },
    {
        "tag": "p",
        "class": "avsnitt",
        "html": "Loven gjelder anskaffelser av varer, tjenester og bygge- og anleggsarbeider som foretas av oppdragsgivere som nevnt i <a data-id=\"lov/1999-07-16-69/§2\" class=\" reference\" href=\"/lov/1999-07-16-69/%C2%A72\">§ 2</a>. Loven gjelder ikke anskaffelser som kan unntas etter EØS-avtalen artikkel 123.",
        "text": "Loven gjelder anskaffelser av varer, tjenester og bygge- og anleggsarbeider som foretas av oppdragsgivere som nevnt i § 2. Loven gjelder ikke anskaffelser som kan unntas etter EØS-avtalen artikkel 123."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Rettighetshavere</em>",
        "text": "Rettighetshavere"
    },
    {
        "tag": "p",
        "class": "avsnitt",
        "html": "Rettighetshavere etter loven er bare virksomheter som er opprettet i samsvar med lovgivningen i en EØS-stat og som har sitt sete, hovedadministrasjon eller hovedforetak i en slik stat. Det samme gjelder virksomheter som er gitt slike rettigheter etter WTO-avtalen om offentlige innkjøp eller andre internasjonale avtaler som Norge er forpliktet til å følge.",
        "text": "Rettighetshavere etter loven er bare virksomheter som er opprettet i samsvar med lovgivningen i en EØS-stat og som har sitt sete, hovedadministrasjon eller hovedforetak i en slik stat. Det samme gjelder virksomheter som er gitt slike rettigheter etter WTO-avtalen om offentlige innkjøp eller andre internasjonale avtaler som Norge er forpliktet til å følge."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Grunnleggende krav</em>",
        "text": "Grunnleggende krav"
    },
    {
        "tag": "p",
        "class": "avsnitt",
        "html": "Oppdragsgiver skal opptre i samsvar med god forretningsskikk, sikre høy forretningsetisk standard i den interne saksbehandling og sikre at det ikke finner sted forskjellsbehandling mellom leverandører.",
        "text": "Oppdragsgiver skal opptre i samsvar med god forretningsskikk, sikre høy forretningsetisk standard i den interne saksbehandling og sikre at det ikke finner sted forskjellsbehandling mellom leverandører."
    },
    {
        "tag": "p",
        "class": "avsnitt",
        "html": "En anskaffelse skal så langt det er mulig være basert på konkurranse.",
        "text": "En anskaffelse skal så langt det er mulig være basert på konkurranse."
    },
    {
        "tag": "p",
        "class": "avsnitt",
        "html": "Oppdragsgiver skal sikre at hensynet til forutberegnelighet, gjennomsiktighet og etterprøvbarhet ivaretas gjennom anskaffelsesprosessen.",
        "text": "Oppdragsgiver skal sikre at hensynet til forutberegnelighet, gjennomsiktighet og etterprøvbarhet ivaretas gjennom anskaffelsesprosessen."
    },
    {
        "tag": "p",
        "class": "avsnitt",
        "html": "Utvelgelse av kvalifiserte anbydere og tildeling av kontrakter skal skje på grunnlag av objektive og ikke-diskriminerende kriterier.",
        "text": "Utvelgelse av kvalifiserte anbydere og tildeling av kontrakter skal skje på grunnlag av objektive og ikke-diskriminerende kriterier."
    },
    {
        "tag": "p",
        "class": "avsnitt",
        "html": "Oppdragsgiver skal ikke",
        "text": "Oppdragsgiver skal ikke"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">diskriminere mellom leverandører på grunnlag av nasjonalitet,</td></tr>",
        "text": "a.\tdiskriminere mellom leverandører på grunnlag av nasjonalitet,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">bruke standarder og tekniske spesifikasjoner som et virkemiddel for å hindre konkurranse, eller</td></tr>",
        "text": "b.\tbruke standarder og tekniske spesifikasjoner som et virkemiddel for å hindre konkurranse, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">dele opp en planlagt anskaffelse i den hensikt å unngå at bestemmelser gitt i eller i medhold av denne lov kommer til anvendelse.</td></tr>",
        "text": "c.\tdele opp en planlagt anskaffelse i den hensikt å unngå at bestemmelser gitt i eller i medhold av denne lov kommer til anvendelse."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Ressurs- og miljøbevisste anskaffelser</em>",
        "text": "Ressurs- og miljøbevisste anskaffelser"
    },
    {
        "tag": "p",
        "class": "avsnitt",
        "html": "Statlige organer og rettssubjekter som nevnt <a data-id=\"lov/1999-07-16-69/§2\" class=\" reference\" href=\"/lov/1999-07-16-69/%C2%A72\">§ 2</a> første ledd bokstav b som er kontrollert av statlige organer skal under planleggingen av den enkelte anskaffelse ta hensyn til livssykluskostnader og miljømessige konsekvenser av anskaffelsen.",
        "text": "Statlige organer og rettssubjekter som nevnt § 2 første ledd bokstav b som er kontrollert av statlige organer skal under planleggingen av den enkelte anskaffelse ta hensyn til livssykluskostnader og miljømessige konsekvenser av anskaffelsen."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Søksmål</em>",
        "text": "Søksmål"
    },
    {
        "tag": "p",
        "class": "avsnitt",
        "html": "Søksmål om overtredelse av denne lov eller forskrifter gitt i medhold av loven, reises for herreds- eller byretten uten forliksmegling.",
        "text": "Søksmål om overtredelse av denne lov eller forskrifter gitt i medhold av loven, reises for herreds- eller byretten uten forliksmegling."
    },
    {
        "tag": "p",
        "class": "avsnitt",
        "html": "Inntil kontrakt er inngått, kan retten sette til side beslutninger som er truffet under en anskaffelsesprosedyre når beslutningen er i strid med bestemmelser i denne lov eller forskrifter gitt i medhold av loven. Dette gjelder likevel ikke for beslutninger som er truffet under anskaffelsesprosedyrer innenfor sektorene vannforsyning, energi, transport og telekommunikasjon.",
        "text": "Inntil kontrakt er inngått, kan retten sette til side beslutninger som er truffet under en anskaffelsesprosedyre når beslutningen er i strid med bestemmelser i denne lov eller forskrifter gitt i medhold av loven. Dette gjelder likevel ikke for beslutninger som er truffet under anskaffelsesprosedyrer innenfor sektorene vannforsyning, energi, transport og telekommunikasjon."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Beslutning om midlertidig forføyning og mulkt</em>",
        "text": "Beslutning om midlertidig forføyning og mulkt"
    },
    {
        "tag": "p",
        "class": "avsnitt",
        "html": "Mot overtredelser av denne lov eller forskrift gitt i medhold av loven kan det ikke besluttes midlertidig forføyning etter at kontrakt er inngått.",
        "text": "Mot overtredelser av denne lov eller forskrift gitt i medhold av loven kan det ikke besluttes midlertidig forføyning etter at kontrakt er inngått."
    },
    {
        "tag": "p",
        "class": "avsnitt",
        "html": "Ved begjæring om midlertidig forføyning mot overtredelser under anskaffelsesprosedyrer innenfor sektorene vannforsyning, energi, transport og telekommunikasjon kan det heller ikke før kontrakt er inngått, besluttes midlertidige forføyninger som nevnt i <a data-id=\"lov/1992-06-26-86/§15-8\" class=\" reference\" href=\"/lov/1992-06-26-86/%C2%A715-8\">tvangsfullbyrdelsesloven § 15-8</a> første ledd. Dersom det er sannsynlig at bestemmelser i denne lov eller forskrifter gitt i medhold av loven vil bli eller allerede er overtrådt, skal retten i stedet fastsette en mulkt som saksøkte skal betale til statskassen dersom overtredelsen ikke bringes til opphør eller forhindres og kontrakt blir inngått. Mulkten skal være så stor at den er egnet til å hindre at saksøkte begår eller opprettholder overtredelsen. Saksøkte plikter bare å betale mulkten dersom det ved dom blir fastslått at vilkårene for betaling av mulkten er oppfylt.",
        "text": "Ved begjæring om midlertidig forføyning mot overtredelser under anskaffelsesprosedyrer innenfor sektorene vannforsyning, energi, transport og telekommunikasjon kan det heller ikke før kontrakt er inngått, besluttes midlertidige forføyninger som nevnt i tvangsfullbyrdelsesloven § 15-8 første ledd. Dersom det er sannsynlig at bestemmelser i denne lov eller forskrifter gitt i medhold av loven vil bli eller allerede er overtrådt, skal retten i stedet fastsette en mulkt som saksøkte skal betale til statskassen dersom overtredelsen ikke bringes til opphør eller forhindres og kontrakt blir inngått. Mulkten skal være så stor at den er egnet til å hindre at saksøkte begår eller opprettholder overtredelsen. Saksøkte plikter bare å betale mulkten dersom det ved dom blir fastslått at vilkårene for betaling av mulkten er oppfylt."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Underretningsplikt for domstolene</em>",
        "text": "Underretningsplikt for domstolene"
    },
    {
        "tag": "p",
        "class": "avsnitt",
        "html": "Retten skal underrette departementet om saker som idømmes etter <a data-id=\"lov/1999-07-16-69/§7\" class=\" reference\" href=\"/lov/1999-07-16-69/%C2%A77\">§ 7</a> samt forføyninger og ileggelse av mulkt etter <a data-id=\"lov/1999-07-16-69/§8\" class=\" reference\" href=\"/lov/1999-07-16-69/%C2%A78\">§ 8</a>. Ved ileggelse av mulkt etter <a data-id=\"lov/1999-07-16-69/§8\" class=\" reference\" href=\"/lov/1999-07-16-69/%C2%A78\">§ 8</a> skal retten også underrette skattefogden som inndriver mulkten.",
        "text": "Retten skal underrette departementet om saker som idømmes etter § 7 samt forføyninger og ileggelse av mulkt etter § 8. Ved ileggelse av mulkt etter § 8 skal retten også underrette skattefogden som inndriver mulkten."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Erstatning</em>",
        "text": "Erstatning"
    },
    {
        "tag": "p",
        "class": "avsnitt",
        "html": "Ved brudd på denne lov eller forskrifter gitt i medhold av loven, har saksøker krav på erstatning for det tap han har lidt som følge av bruddet.",
        "text": "Ved brudd på denne lov eller forskrifter gitt i medhold av loven, har saksøker krav på erstatning for det tap han har lidt som følge av bruddet."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Forskrifter og enkeltvedtak</em>",
        "text": "Forskrifter og enkeltvedtak"
    },
    {
        "tag": "p",
        "class": "avsnitt",
        "html": "Kongen kan ved forskrift gi bestemmelser til utfylling og gjennomføring av loven. Kongen kan gi oppdragsgivere de pålegg som er nødvendige for å sikre oppfyllelse av denne lov eller forskrifter gitt i medhold av loven. Overfor andre oppdragsgivere enn statlige organer og rettssubjekter som nevnt <a data-id=\"lov/1999-07-16-69/§2\" class=\" reference\" href=\"/lov/1999-07-16-69/%C2%A72\">§ 2</a> første ledd bokstav b som er kontrollert av statlig myndighet, kan det likevel bare gis pålegg som er nødvendig for å oppfylle Norges forpliktelser overfor fremmede stater eller internasjonale organisasjoner om offentlige anskaffelser.",
        "text": "Kongen kan ved forskrift gi bestemmelser til utfylling og gjennomføring av loven. Kongen kan gi oppdragsgivere de pålegg som er nødvendige for å sikre oppfyllelse av denne lov eller forskrifter gitt i medhold av loven. Overfor andre oppdragsgivere enn statlige organer og rettssubjekter som nevnt § 2 første ledd bokstav b som er kontrollert av statlig myndighet, kan det likevel bare gis pålegg som er nødvendig for å oppfylle Norges forpliktelser overfor fremmede stater eller internasjonale organisasjoner om offentlige anskaffelser."
    },
    {
        "tag": "p",
        "class": "avsnitt",
        "html": "Kongen kan ved forskrift gi bestemmelser om tvungent verneting for søksmål som nevnt i <a data-id=\"lov/1999-07-16-69/§7\" class=\" reference\" href=\"/lov/1999-07-16-69/%C2%A77\">§ 7</a> og for begjæringer om midlertidige forføyninger som nevnt i <a data-id=\"lov/1999-07-16-69/§8\" class=\" reference\" href=\"/lov/1999-07-16-69/%C2%A78\">§ 8</a>.",
        "text": "Kongen kan ved forskrift gi bestemmelser om tvungent verneting for søksmål som nevnt i § 7 og for begjæringer om midlertidige forføyninger som nevnt i § 8."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse</em>",
        "text": "Ikrafttredelse"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer. Fra samme tid oppheves <a data-id=\"lov/1992-11-27-116\" class=\" reference\" href=\"/lov/1992-11-27-116\">lov av 27. november 1992 nr. 116</a> om offentlige anskaffelser m.v.",
        "text": "Loven trer i kraft fra den tid Kongen bestemmer. Fra samme tid oppheves lov av 27. november 1992 nr. 116 om offentlige anskaffelser m.v."
    }
]