[
    {
        "tag": "p",
        "class": "marg",
        "html": "<a data-id=\"forarbeid/otprp-66-199899\" class=\" reference\" href=\"/forarbeid/otprp-66-199899\">Ot.prp.nr.66 (1998–1999)</a>, <a data-id=\"forarbeid/inns-o-100-199899\" class=\" reference\" href=\"/forarbeid/inns-o-100-199899\">Innst.O.nr.100 (1998–1999)</a>, <a data-id=\"forarbeid/besl-o-99-199899\" class=\" reference\" href=\"/forarbeid/besl-o-99-199899\">Besl.O.nr.99 (1998–1999)</a>. Odels- og lagtingsvedtak hhv. 15. og 18. juni 1999. Fremmet av Finans- og tolldepartementet.",
        "text": "Ot.prp.nr.66 (1998–1999), Innst.O.nr.100 (1998–1999), Besl.O.nr.99 (1998–1999). Odels- og lagtingsvedtak hhv. 15. og 18. juni 1999. Fremmet av Finans- og tolldepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1964-06-19-14\" class=\" reference\" href=\"/lov/1964-06-19-14\">lov 19. juni 1964 nr. 14</a> om avgift på arv og visse gaver gjøres følgende endring:",
        "text": "I lov 19. juni 1964 nr. 14 om avgift på arv og visse gaver gjøres følgende endring:"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "Ny § 19A skal lyde:",
        "text": "Ny § 19A skal lyde:"
    },
    null,
    null,
    {
        "tag": "span",
        "class": "paragrafValue",
        "html": "§ 19A.",
        "text": "§ 19A."
    },
    {
        "tag": "span",
        "class": "paragrafTittel",
        "html": "<em class=\" \">Fradrag for dokumentavgift ved overtakelse av fast næringseiendom</em>",
        "text": "Fradrag for dokumentavgift ved overtakelse av fast næringseiendom"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Dokumentavgift som er betalt etter <a data-id=\"lov/1975-12-12-59\" class=\" reference\" href=\"/lov/1975-12-12-59\">lov av 12. desember 1975 nr. 59</a> ved overføring av eiendomsrett eller bruksrett til fast næringseiendom, kommer til fradrag i mottakerens pliktige arveavgift som følge av overføringen, etter reglene i denne paragraf.</td></tr>",
        "text": "(1) Dokumentavgift som er betalt etter lov av 12. desember 1975 nr. 59 ved overføring av eiendomsrett eller bruksrett til fast næringseiendom, kommer til fradrag i mottakerens pliktige arveavgift som følge av overføringen, etter reglene i denne paragraf."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Eiendommen må ha vært i bruk i arvelaters eller givers virksomhet, og uten særlig opphold bli tatt i bruk i mottakers virksomhet. Skattelovens virksomhetsbegrep legges til grunn, likevel slik at våningshus på gårdsbruk anses like med eiendommen for øvrig. Når eiendommen bare delvis brukes i virksomhet, gis forholdsmessig fradrag for dokumentavgift. Den fradragsberettigede dokumentavgiften skal utgjøre samme del av den totale dokumentavgift, som salgsverdien av virksomhetsdelen utgjør av salgsverdien av hele eiendommen.</td></tr>",
        "text": "(2) Eiendommen må ha vært i bruk i arvelaters eller givers virksomhet, og uten særlig opphold bli tatt i bruk i mottakers virksomhet. Skattelovens virksomhetsbegrep legges til grunn, likevel slik at våningshus på gårdsbruk anses like med eiendommen for øvrig. Når eiendommen bare delvis brukes i virksomhet, gis forholdsmessig fradrag for dokumentavgift. Den fradragsberettigede dokumentavgiften skal utgjøre samme del av den totale dokumentavgift, som salgsverdien av virksomhetsdelen utgjør av salgsverdien av hele eiendommen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Mottaker eller dennes ektefelle må tilhøre kretsen av forrige eiers eller dennes ektefelles arveberettigede etter <a data-id=\"lov/1972-03-03-5/§1\" class=\" reference\" href=\"/lov/1972-03-03-5/%C2%A71\">arveloven §§ 1</a> til 3.</td></tr>",
        "text": "(3) Mottaker eller dennes ektefelle må tilhøre kretsen av forrige eiers eller dennes ektefelles arveberettigede etter arveloven §§ 1 til 3."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Fradrag gis bare i arveavgift for den eiendom eller del av den som utløser den fradragsberettigede dokumentavgiften. Eiendommen anses å utgjøre øverste del av arveavgiftsgrunnlaget når dette grunnlaget består av mer enn eiendommen. Ved samlet overføring av flere aktiva anses redusering av mottakers avgiftsgrunnlag med gjeldsovertakelse, annet vederlag eller særlige fradrag etter denne lov, fortrinnsvis å gjelde andre deler av avgiftsgrunnlaget enn eiendommen. Åsetesavslag etter <a data-id=\"lov/1964-06-19-14/§14\" class=\" reference\" href=\"/lov/1964-06-19-14/%C2%A714\">§ 14</a> henføres likevel til vedkommende eiendom.</td></tr>",
        "text": "(4) Fradrag gis bare i arveavgift for den eiendom eller del av den som utløser den fradragsberettigede dokumentavgiften. Eiendommen anses å utgjøre øverste del av arveavgiftsgrunnlaget når dette grunnlaget består av mer enn eiendommen. Ved samlet overføring av flere aktiva anses redusering av mottakers avgiftsgrunnlag med gjeldsovertakelse, annet vederlag eller særlige fradrag etter denne lov, fortrinnsvis å gjelde andre deler av avgiftsgrunnlaget enn eiendommen. Åsetesavslag etter § 14 henføres likevel til vedkommende eiendom."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(5)</span> Dokumentavgift som fradras i arveavgift etter denne paragraf, kommer ikke til fradrag i arveavgiftsgrunnlaget etter <a data-id=\"lov/1964-06-19-14/§15\" class=\" reference\" href=\"/lov/1964-06-19-14/%C2%A715\">§ 15</a> annet ledd.</td></tr>",
        "text": "(5) Dokumentavgift som fradras i arveavgift etter denne paragraf, kommer ikke til fradrag i arveavgiftsgrunnlaget etter § 15 annet ledd."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(6)</span> Departementet kan gi forskrift til utfylling og gjennomføring av denne paragraf.</td></tr>",
        "text": "(6) Departementet kan gi forskrift til utfylling og gjennomføring av denne paragraf."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringen under I trer i kraft for arv og gave der rådigheten går over 1. juli 1999 eller senere.",
        "text": "Endringen under I trer i kraft for arv og gave der rådigheten går over 1. juli 1999 eller senere."
    }
]