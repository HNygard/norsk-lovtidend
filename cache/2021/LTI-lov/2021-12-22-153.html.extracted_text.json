[
    {
        "tag": "p",
        "class": "marg",
        "html": "<a data-id=\"forarbeid/prop-1-ls-202122\" class=\" reference\" href=\"/forarbeid/prop-1-ls-202122\">Prop.1 LS (2021–2022)</a> og <a data-id=\"forarbeid/prop-1-ls-tillegg-1-202122\" class=\" reference\" href=\"/forarbeid/prop-1-ls-tillegg-1-202122\">Prop.1 LS Tillegg 1 (2021–2022)</a>, <a data-id=\"forarbeid/inns-4-l-202122\" class=\" reference\" href=\"/forarbeid/inns-4-l-202122\">Innst.4 L (2021–2022)</a>, <a data-id=\"forarbeid/lovvedtak-13-202122\" class=\" reference\" href=\"/forarbeid/lovvedtak-13-202122\">Lovvedtak 13 (2021–2022)</a>. Stortingets første og andre gangs behandling hhv. 14. og 17. desember 2021. Fremmet av Finansdepartementet.",
        "text": "Prop.1 LS (2021–2022) og Prop.1 LS Tillegg 1 (2021–2022), Innst.4 L (2021–2022), Lovvedtak 13 (2021–2022). Stortingets første og andre gangs behandling hhv. 14. og 17. desember 2021. Fremmet av Finansdepartementet."
    },
    {
        "tag": "p",
        "class": "morTag_amf avsnitt",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/2005-04-29-20\" class=\" reference\" href=\"/lov/2005-04-29-20\">Lov 29. april 2005 nr. 20 om innkreving av underholdsbidrag mv. (bidragsinnkrevingsloven)</a>.",
        "text": "Lov 29. april 2005 nr. 20 om innkreving av underholdsbidrag mv. (bidragsinnkrevingsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2005-04-29-20\" class=\" reference\" href=\"/lov/2005-04-29-20\">lov 29. april 2005 nr. 20 om innkreving av underholdsbidrag mv</a>. gjøres følgende endring:",
        "text": "I lov 29. april 2005 nr. 20 om innkreving av underholdsbidrag mv. gjøres følgende endring:"
    },
    {
        "tag": "p",
        "class": "avsnitt",
        "html": "Ny § 22b skal lyde:",
        "text": "Ny § 22b skal lyde:"
    },
    null,
    null,
    {
        "tag": "span",
        "class": "paragrafValue",
        "html": "§ 22b.",
        "text": "§ 22b."
    },
    {
        "tag": "span",
        "class": "paragrafTittel",
        "html": "<em class=\" \">Sammenstilling, profilering og automatiserte avgjørelser</em>",
        "text": "Sammenstilling, profilering og automatiserte avgjørelser"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Innkrevingssentralen kan sammenstille innhentede personopplysninger når det er nødvendig for Innkrevingssentralens arbeid, herunder til kontroll-, veilednings-, analyse- og statistikkformål. Innkrevingssentralen kan benytte innhentede personopplysninger til profilering til samme formål, når profileringen er nødvendig for å målrette tiltak som fremmer etterlevelse av loven. Graden av personidentifikasjon skal ikke være større enn det som er nødvendig for formålet.</td></tr>",
        "text": "(1) Innkrevingssentralen kan sammenstille innhentede personopplysninger når det er nødvendig for Innkrevingssentralens arbeid, herunder til kontroll-, veilednings-, analyse- og statistikkformål. Innkrevingssentralen kan benytte innhentede personopplysninger til profilering til samme formål, når profileringen er nødvendig for å målrette tiltak som fremmer etterlevelse av loven. Graden av personidentifikasjon skal ikke være større enn det som er nødvendig for formålet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Innkrevingssentralen kan treffe avgjørelser som utelukkende er basert på automatisert behandling. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen.</td></tr>",
        "text": "(2) Innkrevingssentralen kan treffe avgjørelser som utelukkende er basert på automatisert behandling. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Innkrevingssentralen kan benytte særlige kategorier av personopplysninger som nevnt i <a data-id=\"lov/2018-06-15-38/gdpr/a9\" class=\" reference\" href=\"/lov/2018-06-15-38/gdpr/a9\">personvernforordningen artikkel 9</a> og <a data-id=\"lov/2018-06-15-38/gdpr/a10\" class=\" reference\" href=\"/lov/2018-06-15-38/gdpr/a10\">10</a>, ved sammenstilling, profilering og automatiserte avgjørelser.</td></tr>",
        "text": "(3) Innkrevingssentralen kan benytte særlige kategorier av personopplysninger som nevnt i personvernforordningen artikkel 9 og 10, ved sammenstilling, profilering og automatiserte avgjørelser."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Departementet kan gi forskrift om sammenstilling, profilering og automatiserte avgjørelser, blant annet om formålet med behandlingen, hvilke personopplysninger som kan behandles og hvem det kan behandles personopplysninger om.</td></tr>",
        "text": "(4) Departementet kan gi forskrift om sammenstilling, profilering og automatiserte avgjørelser, blant annet om formålet med behandlingen, hvilke personopplysninger som kan behandles og hvem det kan behandles personopplysninger om."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]