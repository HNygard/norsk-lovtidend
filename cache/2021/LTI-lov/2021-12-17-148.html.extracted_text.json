[
    {
        "tag": "p",
        "class": "marg",
        "html": "<a data-id=\"forarbeid/prop-33-l-202122\" class=\" reference\" href=\"/forarbeid/prop-33-l-202122\">Prop.33 L (2021–2022)</a>, <a data-id=\"forarbeid/inns-44-l-202122\" class=\" reference\" href=\"/forarbeid/inns-44-l-202122\">Innst.44 L (2021–2022)</a>, <a data-id=\"forarbeid/lovvedtak-5-202122\" class=\" reference\" href=\"/forarbeid/lovvedtak-5-202122\">Lovvedtak 5 (2021–2022)</a>. Stortingets første og andre gangs behandling hhv. 9. og 14. desember 2021. Fremmet av Justis- og beredskapsdepartementet.",
        "text": "Prop.33 L (2021–2022), Innst.44 L (2021–2022), Lovvedtak 5 (2021–2022). Stortingets første og andre gangs behandling hhv. 9. og 14. desember 2021. Fremmet av Justis- og beredskapsdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål og virkeområde</em>",
        "text": "Formål og virkeområde"
    },
    {
        "tag": "p",
        "class": "avsnitt",
        "html": "Lovens formål er å tilrettelegge for en forsvarlig og rettssikker virksomhet i domstolene, politiet og påtalemyndigheten mv. ved å avhjelpe konsekvenser av utbruddet av covid-19.",
        "text": "Lovens formål er å tilrettelegge for en forsvarlig og rettssikker virksomhet i domstolene, politiet og påtalemyndigheten mv. ved å avhjelpe konsekvenser av utbruddet av covid-19."
    },
    {
        "tag": "p",
        "class": "avsnitt",
        "html": "Loven gjelder så langt den passer for forliksrådene og jordskifterettene.",
        "text": "Loven gjelder så langt den passer for forliksrådene og jordskifterettene."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Folkerettslige begrensninger</em>",
        "text": "Folkerettslige begrensninger"
    },
    {
        "tag": "p",
        "class": "avsnitt",
        "html": "Loven gjelder med de begrensninger som følger av overenskomster med fremmede stater eller av folkeretten for øvrig.",
        "text": "Loven gjelder med de begrensninger som følger av overenskomster med fremmede stater eller av folkeretten for øvrig."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Fjernmøter og fjernavhør</em>",
        "text": "Fjernmøter og fjernavhør"
    },
    {
        "tag": "p",
        "class": "avsnitt",
        "html": "Retten kan beslutte at rettsmøter helt eller delvis skal holdes som fjernmøter, og at avhør skal gjennomføres som fjernavhør, når det er nødvendig og ubetenkelig. I straffesaker bør det særlig legges vekt på sakens karakter og siktedes rettigheter, og siktede skal sikres adgang til fortrolig kommunikasjon med sin forsvarer under møtet. Retten kan beslutte at tolking skal gjennomføres som fjerntolking når det er forsvarlig.",
        "text": "Retten kan beslutte at rettsmøter helt eller delvis skal holdes som fjernmøter, og at avhør skal gjennomføres som fjernavhør, når det er nødvendig og ubetenkelig. I straffesaker bør det særlig legges vekt på sakens karakter og siktedes rettigheter, og siktede skal sikres adgang til fortrolig kommunikasjon med sin forsvarer under møtet. Retten kan beslutte at tolking skal gjennomføres som fjerntolking når det er forsvarlig."
    },
    {
        "tag": "p",
        "class": "avsnitt",
        "html": "Før retten treffer beslutning om fjernmøter og fjernavhør, skal partene gis anledning til å uttale seg.",
        "text": "Før retten treffer beslutning om fjernmøter og fjernavhør, skal partene gis anledning til å uttale seg."
    },
    {
        "tag": "p",
        "class": "avsnitt",
        "html": "Beslutning om fjernmøte, fjernavhør eller fjerntolking etter første ledd kan ikke ankes.",
        "text": "Beslutning om fjernmøte, fjernavhør eller fjerntolking etter første ledd kan ikke ankes."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Rådslagning og avsigelse av dom ved fjernmøte</em>",
        "text": "Rådslagning og avsigelse av dom ved fjernmøte"
    },
    {
        "tag": "p",
        "class": "avsnitt",
        "html": "Når det avholdes rådslagning med meddommere, kan dette skje ved fjernmøte.",
        "text": "Når det avholdes rådslagning med meddommere, kan dette skje ved fjernmøte."
    },
    {
        "tag": "p",
        "class": "avsnitt",
        "html": "Et rettsmøte for å avsi dom etter krav fra en dommer etter <a data-id=\"lov/1981-05-22-25/§43\" class=\" reference\" href=\"/lov/1981-05-22-25/%C2%A743\">straffeprosessloven § 43</a> første ledd femte punktum kan avholdes som fjernmøte.",
        "text": "Et rettsmøte for å avsi dom etter krav fra en dommer etter straffeprosessloven § 43 første ledd femte punktum kan avholdes som fjernmøte."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Krav til utleveringsbegjæring fra fremmed stat</em>",
        "text": "Krav til utleveringsbegjæring fra fremmed stat"
    },
    {
        "tag": "p",
        "class": "avsnitt",
        "html": "Begjæring om utlevering fra fremmed stat kan fremsettes ved bruk av elektronisk kommunikasjonsmiddel til kompetent norsk myndighet. Original utleveringsbegjæring skal ettersendes per post så snart det er mulig.",
        "text": "Begjæring om utlevering fra fremmed stat kan fremsettes ved bruk av elektronisk kommunikasjonsmiddel til kompetent norsk myndighet. Original utleveringsbegjæring skal ettersendes per post så snart det er mulig."
    },
    {
        "tag": "p",
        "class": "avsnitt",
        "html": "Ved begjæring om utlevering til rettsforfølgning vedlegges kopi av pågripelsesbeslutningen eller annen beslutning som er utferdiget i samsvar med vedkommende stats lovgivning, og som forutsetter at det er skjellig grunn til mistanke mot vedkommende for den straffbare handlingen.",
        "text": "Ved begjæring om utlevering til rettsforfølgning vedlegges kopi av pågripelsesbeslutningen eller annen beslutning som er utferdiget i samsvar med vedkommende stats lovgivning, og som forutsetter at det er skjellig grunn til mistanke mot vedkommende for den straffbare handlingen."
    },
    {
        "tag": "p",
        "class": "avsnitt",
        "html": "Ved begjæring om utlevering til fullbyrding av dom vedlegges kopi av den fellende dommen.",
        "text": "Ved begjæring om utlevering til fullbyrding av dom vedlegges kopi av den fellende dommen."
    },
    {
        "tag": "p",
        "class": "avsnitt",
        "html": "Departementet skal foreta rimelige undersøkelser for å sikre at den elektroniske utleveringsbegjæringen er fremsatt av kompetent myndighet i den anmodende staten.",
        "text": "Departementet skal foreta rimelige undersøkelser for å sikre at den elektroniske utleveringsbegjæringen er fremsatt av kompetent myndighet i den anmodende staten."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Elektronisk fremsendelse av rettsanmodninger fra fremmed stat</em>",
        "text": "Elektronisk fremsendelse av rettsanmodninger fra fremmed stat"
    },
    {
        "tag": "p",
        "class": "avsnitt",
        "html": "Rettsanmodning fra en fremmed stat kan fremsendes ved bruk av elektroniske kommunikasjonsmidler. Rettsanmodninger fra stater som ikke deltar i Schengen-samarbeidet eller er medlem av EU, skal ettersendes per post så snart det er mulig.",
        "text": "Rettsanmodning fra en fremmed stat kan fremsendes ved bruk av elektroniske kommunikasjonsmidler. Rettsanmodninger fra stater som ikke deltar i Schengen-samarbeidet eller er medlem av EU, skal ettersendes per post så snart det er mulig."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetting og oppheving</em>",
        "text": "Ikraftsetting og oppheving"
    },
    {
        "tag": "p",
        "class": "avsnitt",
        "html": "Loven trer i kraft straks.",
        "text": "Loven trer i kraft straks."
    },
    {
        "tag": "p",
        "class": "avsnitt",
        "html": "Loven oppheves 1. juli 2022.",
        "text": "Loven oppheves 1. juli 2022."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Overgangsregler</em>",
        "text": "Overgangsregler"
    },
    {
        "tag": "p",
        "class": "avsnitt",
        "html": "Dersom en behandlingsmåte med hjemmel i denne loven er besluttet eller påbegynt før opphevingstidspunktet i § 7 annet ledd, skal loven gjelde ved behandlingen inntil saken er avsluttet i instansen.",
        "text": "Dersom en behandlingsmåte med hjemmel i denne loven er besluttet eller påbegynt før opphevingstidspunktet i § 7 annet ledd, skal loven gjelde ved behandlingen inntil saken er avsluttet i instansen."
    },
    {
        "tag": "p",
        "class": "avsnitt",
        "html": "Departementet kan gi overgangsregler.",
        "text": "Departementet kan gi overgangsregler."
    }
]