[
    {
        "tag": "p",
        "class": "marg",
        "html": "Dok.nr.21 (2020–2021), <a data-id=\"forarbeid/inns-506-l-202021\" class=\" reference\" href=\"/forarbeid/inns-506-l-202021\">Innst.506 L (2020–2021)</a>, <a data-id=\"forarbeid/lovvedtak-136-202021\" class=\" reference\" href=\"/forarbeid/lovvedtak-136-202021\">Lovvedtak 136 (2020–2021)</a>. Stortingets første og andre gangs behandling hhv. 1. og 4. juni 2021. Fremmet av Forsvarsdepartementet.",
        "text": "Dok.nr.21 (2020–2021), Innst.506 L (2020–2021), Lovvedtak 136 (2020–2021). Stortingets første og andre gangs behandling hhv. 1. og 4. juni 2021. Fremmet av Forsvarsdepartementet."
    },
    {
        "tag": "p",
        "class": "morTag_amf avsnitt",
        "html": "Følgende vedtak oppheves:",
        "text": "Følgende vedtak oppheves:"
    },
    {
        "tag": "p",
        "class": "avsnitt",
        "html": "Instruks <a data-id=\"forskrift/1952-04-21-4287\" class=\" reference\" href=\"/forskrift/1952-04-21-4287\">21. april 1952 nr. 4287</a> for Forsvarets ombudsmannsnemnd.",
        "text": "Instruks 21. april 1952 nr. 4287 for Forsvarets ombudsmannsnemnd."
    },
    {
        "tag": "h2",
        "class": "",
        "html": "Kapittel 1. Mandat, oppgaver og arbeidsformer",
        "text": "Kapittel 1. Mandat, oppgaver og arbeidsformer"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål og mandat</em>",
        "text": "Formål og mandat"
    },
    {
        "tag": "p",
        "class": "avsnitt",
        "html": "Stortingets ombudsnemnd for Forsvaret (Ombudsnemnda) skal fremme og beskytte rettighetene og interessene til personer som har tjenesteplikt etter <a data-id=\"lov/2016-08-12-77\" class=\" reference\" href=\"/lov/2016-08-12-77\">forsvarsloven</a> og personer som har tjenestegjort i internasjonale operasjoner, og ved sitt arbeid også søke å medvirke til å effektivisere Forsvaret.",
        "text": "Stortingets ombudsnemnd for Forsvaret (Ombudsnemnda) skal fremme og beskytte rettighetene og interessene til personer som har tjenesteplikt etter forsvarsloven og personer som har tjenestegjort i internasjonale operasjoner, og ved sitt arbeid også søke å medvirke til å effektivisere Forsvaret."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Oppgaver</em>",
        "text": "Oppgaver"
    },
    {
        "tag": "p",
        "class": "avsnitt",
        "html": "Ombudsnemnda har følgende oppgaver:",
        "text": "Ombudsnemnda har følgende oppgaver:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">å overvåke og rapportere om personellets forhold, herunder legge frem anbefalinger for å sikre at deres interesser ivaretas,</td></tr>",
        "text": "a)\tå overvåke og rapportere om personellets forhold, herunder legge frem anbefalinger for å sikre at deres interesser ivaretas,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">av eget tiltak foreta undersøkelser og ta opp problemstillinger som gjelder personellets interesser,</td></tr>",
        "text": "b)\tav eget tiltak foreta undersøkelser og ta opp problemstillinger som gjelder personellets interesser,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">å informere og veilede personell,</td></tr>",
        "text": "c)\tå informere og veilede personell,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">å legge til rette for samarbeid og dialog mellom personell og Forsvaret og</td></tr>",
        "text": "d)\tå legge til rette for samarbeid og dialog mellom personell og Forsvaret og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">å delta i internasjonalt samarbeid.</td></tr>",
        "text": "e)\tå delta i internasjonalt samarbeid."
    },
    {
        "tag": "p",
        "class": "avsnitt",
        "html": "Ombudsnemnda kan ikke ta stilling til om det foreligger brudd på rettigheter eller plikter i enkeltsaker.",
        "text": "Ombudsnemnda kan ikke ta stilling til om det foreligger brudd på rettigheter eller plikter i enkeltsaker."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Henvendelser og oppfølgingen av disse</em>",
        "text": "Henvendelser og oppfølgingen av disse"
    },
    {
        "tag": "p",
        "class": "avsnitt",
        "html": "Enhver kan henvende seg til Ombudsnemnda om forhold som gjelder personer som nevnt i § 1. Ombudsnemnda avgjør hvilke henvendelser som følges opp, og hvilke undersøkelser som foretas.",
        "text": "Enhver kan henvende seg til Ombudsnemnda om forhold som gjelder personer som nevnt i § 1. Ombudsnemnda avgjør hvilke henvendelser som følges opp, og hvilke undersøkelser som foretas."
    },
    {
        "tag": "p",
        "class": "avsnitt",
        "html": "Hvis Ombudsnemnda følger opp henvendelsen skriftlig overfor Forsvaret, skal den som henvendte seg, gis anledning til innen rimelig tid å gjøre seg kjent med Forsvarets tilbakemelding i saken.",
        "text": "Hvis Ombudsnemnda følger opp henvendelsen skriftlig overfor Forsvaret, skal den som henvendte seg, gis anledning til innen rimelig tid å gjøre seg kjent med Forsvarets tilbakemelding i saken."
    },
    {
        "tag": "p",
        "class": "avsnitt",
        "html": "Ombudsnemnda skal ikke behandle henvendelser som skal gå tjenestevei.",
        "text": "Ombudsnemnda skal ikke behandle henvendelser som skal gå tjenestevei."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Tilsyn</em>",
        "text": "Tilsyn"
    },
    {
        "tag": "p",
        "class": "avsnitt",
        "html": "Ombudsnemnda kan utføre tilsyn med Forsvaret.",
        "text": "Ombudsnemnda kan utføre tilsyn med Forsvaret."
    },
    {
        "tag": "p",
        "class": "avsnitt",
        "html": "Ombudsnemnda har tilgang til ethvert sted under Forsvarets kontroll, hvor sikkerhetsmessige hensyn tillater det.",
        "text": "Ombudsnemnda har tilgang til ethvert sted under Forsvarets kontroll, hvor sikkerhetsmessige hensyn tillater det."
    },
    {
        "tag": "p",
        "class": "avsnitt",
        "html": "På sitt arbeidsområde etter § 1 har Ombudsnemnda, opp til sikkerhetsgraden BEGRENSET, adgang til opplysninger som Ombudsnemnda mener er nødvendig for å ivareta sine oppgaver etter loven.",
        "text": "På sitt arbeidsområde etter § 1 har Ombudsnemnda, opp til sikkerhetsgraden BEGRENSET, adgang til opplysninger som Ombudsnemnda mener er nødvendig for å ivareta sine oppgaver etter loven."
    },
    {
        "tag": "p",
        "class": "avsnitt",
        "html": "Saker som gjelder dokumentoffentlighet hos Ombudsnemnda eller dens administrasjon, behandles og avgjøres av Ombudsnemnda. Offenleglova anvendes så langt den passer.",
        "text": "Saker som gjelder dokumentoffentlighet hos Ombudsnemnda eller dens administrasjon, behandles og avgjøres av Ombudsnemnda. Offenleglova anvendes så langt den passer."
    },
    {
        "tag": "p",
        "class": "avsnitt",
        "html": "I etterkant av et tilsyn skal Ombudsnemnda skrive en rapport. Rapporten bør påpeke eventuelle kritikkverdige forhold og gi anbefalinger om det er behov for det. Før rapporten offentliggjøres i en ugradert versjon, bør den forelegges Forsvarsdepartementet til uttalelse.",
        "text": "I etterkant av et tilsyn skal Ombudsnemnda skrive en rapport. Rapporten bør påpeke eventuelle kritikkverdige forhold og gi anbefalinger om det er behov for det. Før rapporten offentliggjøres i en ugradert versjon, bør den forelegges Forsvarsdepartementet til uttalelse."
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Årsmelding og særskilte meldinger</em>",
        "text": "Årsmelding og særskilte meldinger"
    },
    {
        "tag": "p",
        "class": "avsnitt",
        "html": "Ombudsnemnda skal gi Stortinget årlig melding om sin virksomhet. Meldingen bør gjøre rede for utviklingstrekk og de konkrete anbefalinger forsvarsombudet har kommet med i løpet av året. Meldingen skal gis innen 1. april hvert år og omfatte virksomheten i perioden 1. januar til 31. desember det foregående året. Meldingen skal offentliggjøres i den grad den ikke inneholder taushetsbelagte eller graderte opplysninger.",
        "text": "Ombudsnemnda skal gi Stortinget årlig melding om sin virksomhet. Meldingen bør gjøre rede for utviklingstrekk og de konkrete anbefalinger forsvarsombudet har kommet med i løpet av året. Meldingen skal gis innen 1. april hvert år og omfatte virksomheten i perioden 1. januar til 31. desember det foregående året. Meldingen skal offentliggjøres i den grad den ikke inneholder taushetsbelagte eller graderte opplysninger."
    },
    {
        "tag": "p",
        "class": "avsnitt",
        "html": "Ombudsnemnda kan gi særskilte meldinger til Stortinget.",
        "text": "Ombudsnemnda kan gi særskilte meldinger til Stortinget."
    },
    {
        "tag": "h2",
        "class": "",
        "html": "Kapittel 2. Forholdet til Stortinget, oppnevning, organisering, mv.",
        "text": "Kapittel 2. Forholdet til Stortinget, oppnevning, organisering, mv."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Forholdet til Stortinget</em>",
        "text": "Forholdet til Stortinget"
    },
    {
        "tag": "p",
        "class": "avsnitt",
        "html": "Ombudsnemnda utfører sine oppgaver selvstendig og uavhengig.",
        "text": "Ombudsnemnda utfører sine oppgaver selvstendig og uavhengig."
    },
    {
        "tag": "p",
        "class": "avsnitt",
        "html": "Innenfor rammen av denne loven kan Stortinget gi utfyllende bestemmelser om Ombudsnemndas virksomhet.",
        "text": "Innenfor rammen av denne loven kan Stortinget gi utfyllende bestemmelser om Ombudsnemndas virksomhet."
    },
    {
        "tag": "p",
        "class": "avsnitt",
        "html": "Stortinget, Stortingets utenriks- og forsvarskomité, Forsvarsdepartementet og forsvarssjefen kan forelegge saker innenfor Ombudsnemndas ansvarsområde til uttalelse for nemnda.",
        "text": "Stortinget, Stortingets utenriks- og forsvarskomité, Forsvarsdepartementet og forsvarssjefen kan forelegge saker innenfor Ombudsnemndas ansvarsområde til uttalelse for nemnda."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Oppnevning, fratreden og avskjed</em>",
        "text": "Oppnevning, fratreden og avskjed"
    },
    {
        "tag": "p",
        "class": "avsnitt",
        "html": "Ombudsnemnda skal bestå av syv medlemmer, som alle oppnevnes av Stortinget. Ett av medlemmene oppnevnes til Stortingets forsvarsombud (forsvarsombudet) og er leder av nemnda, og en annen oppnevnes til nestleder.",
        "text": "Ombudsnemnda skal bestå av syv medlemmer, som alle oppnevnes av Stortinget. Ett av medlemmene oppnevnes til Stortingets forsvarsombud (forsvarsombudet) og er leder av nemnda, og en annen oppnevnes til nestleder."
    },
    {
        "tag": "p",
        "class": "avsnitt",
        "html": "Medlemmene i nemnda oppnevnes for fire år av gangen. De kan bare gjenoppnevnes én gang. Det bør unngås at flere enn tre medlemmer skiftes ut samtidig.",
        "text": "Medlemmene i nemnda oppnevnes for fire år av gangen. De kan bare gjenoppnevnes én gang. Det bør unngås at flere enn tre medlemmer skiftes ut samtidig."
    },
    {
        "tag": "p",
        "class": "avsnitt",
        "html": "Dersom noen av medlemmene i nemnda dør i løpet av perioden, permanent blir ute av stand til å utføre sitt verv, frasier seg vervet eller blir avsatt av Stortinget, oppnevner Stortinget nytt medlem.",
        "text": "Dersom noen av medlemmene i nemnda dør i løpet av perioden, permanent blir ute av stand til å utføre sitt verv, frasier seg vervet eller blir avsatt av Stortinget, oppnevner Stortinget nytt medlem."
    },
    {
        "tag": "p",
        "class": "avsnitt",
        "html": "Et nemndsmedlem kan bare fratas sitt verv av Stortinget.",
        "text": "Et nemndsmedlem kan bare fratas sitt verv av Stortinget."
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Nærmere om Ombudsnemndas virksomhet</em>",
        "text": "Nærmere om Ombudsnemndas virksomhet"
    },
    {
        "tag": "p",
        "class": "avsnitt",
        "html": "Ombudsnemnda har det overordnede ansvaret for den faglige virksomhet, økonomi og drift av Ombudsnemndas kontor.",
        "text": "Ombudsnemnda har det overordnede ansvaret for den faglige virksomhet, økonomi og drift av Ombudsnemndas kontor."
    },
    {
        "tag": "p",
        "class": "avsnitt",
        "html": "Nemnda kan ikke treffe avgjørelser med mindre minst fire medlemmer er til stede. Ved stemmelikhet i nemndas møter er forsvarsombudets stemme avgjørende. Ved forsvarsombudets fravær ledes nemndas møte av nestleder.",
        "text": "Nemnda kan ikke treffe avgjørelser med mindre minst fire medlemmer er til stede. Ved stemmelikhet i nemndas møter er forsvarsombudets stemme avgjørende. Ved forsvarsombudets fravær ledes nemndas møte av nestleder."
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Lønn og godtgjørelse</em>",
        "text": "Lønn og godtgjørelse"
    },
    {
        "tag": "p",
        "class": "avsnitt",
        "html": "Forsvarsombudet utgjør full stilling. Lønn til forsvarsombudet og godtgjørelse for nemndsmedlemmene fastsettes av Stortinget.",
        "text": "Forsvarsombudet utgjør full stilling. Lønn til forsvarsombudet og godtgjørelse for nemndsmedlemmene fastsettes av Stortinget."
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Administrativ leder</em>",
        "text": "Administrativ leder"
    },
    {
        "tag": "p",
        "class": "avsnitt",
        "html": "Ombudsnemnda ansetter administrativ leder ved Ombudsnemndas kontor.",
        "text": "Ombudsnemnda ansetter administrativ leder ved Ombudsnemndas kontor."
    },
    {
        "tag": "p",
        "class": "avsnitt",
        "html": "Den administrative lederen har ansvaret for den daglige drift, personalmessige forhold og institusjonens interne organisering innenfor de rammer som nemnda fastsetter. Den administrative lederen er sekretær for nemnda og er ansvarlig for å utføre de oppgaver og prioriteringer nemnda vedtar.",
        "text": "Den administrative lederen har ansvaret for den daglige drift, personalmessige forhold og institusjonens interne organisering innenfor de rammer som nemnda fastsetter. Den administrative lederen er sekretær for nemnda og er ansvarlig for å utføre de oppgaver og prioriteringer nemnda vedtar."
    },
    {
        "tag": "p",
        "class": "avsnitt",
        "html": "Den administrative lederen ansettes på åremål på seks år, med mulighet til forlengelse én gang.",
        "text": "Den administrative lederen ansettes på åremål på seks år, med mulighet til forlengelse én gang."
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Personalet</em>",
        "text": "Personalet"
    },
    {
        "tag": "p",
        "class": "avsnitt",
        "html": "Personalet på Ombudsnemndas kontor ansettes av nemnda.",
        "text": "Personalet på Ombudsnemndas kontor ansettes av nemnda."
    },
    {
        "tag": "p",
        "class": "avsnitt",
        "html": "<a data-id=\"lov/2017-06-16-67/§4\" class=\" reference\" href=\"/lov/2017-06-16-67/%C2%A74\">Statsansatteloven §§ 4</a> til <a data-id=\"lov/2017-06-16-67/§7\" class=\" reference\" href=\"/lov/2017-06-16-67/%C2%A77\">7</a> om utlysning, innstilling og ansettelse gjelder, med unntak av <a data-id=\"lov/2017-06-16-67/§5\" class=\" reference\" href=\"/lov/2017-06-16-67/%C2%A75\">§ 5</a> (4). Tvister om fortrinnsrett etter <a data-id=\"lov/2017-06-16-67/§13\" class=\" reference\" href=\"/lov/2017-06-16-67/%C2%A713\">statsansatteloven § 13</a> avgjøres av nemnda.",
        "text": "Statsansatteloven §§ 4 til 7 om utlysning, innstilling og ansettelse gjelder, med unntak av § 5 (4). Tvister om fortrinnsrett etter statsansatteloven § 13 avgjøres av nemnda."
    },
    {
        "tag": "p",
        "class": "avsnitt",
        "html": "Personalreglementet fastsettes av nemnda. Stortinget kan revidere personalreglementet.",
        "text": "Personalreglementet fastsettes av nemnda. Stortinget kan revidere personalreglementet."
    },
    {
        "tag": "p",
        "class": "avsnitt",
        "html": "For ansatte ved Ombudsnemndas kontor fastsettes lønn, pensjon og arbeidsvilkår etter de avtaler og bestemmelser som gjelder for arbeidstakere i statlig stilling.",
        "text": "For ansatte ved Ombudsnemndas kontor fastsettes lønn, pensjon og arbeidsvilkår etter de avtaler og bestemmelser som gjelder for arbeidstakere i statlig stilling."
    },
    {
        "tag": "p",
        "class": "avsnitt",
        "html": "<a data-id=\"lov/1967-02-10\" class=\" reference\" href=\"/lov/1967-02-10\">Forvaltningsloven</a> gjelder i saker om ordensstraff, oppsigelse, suspensjon eller avskjed. Klageorganet er Stortinget.",
        "text": "Forvaltningsloven gjelder i saker om ordensstraff, oppsigelse, suspensjon eller avskjed. Klageorganet er Stortinget."
    },
    {
        "tag": "p",
        "class": "avsnitt",
        "html": "<a data-id=\"lov/1958-07-18-2\" class=\" reference\" href=\"/lov/1958-07-18-2\">Lov 18. juli 1958 nr. 2 om offentlige tjenestetvister</a> gjelder for ansatte på Ombudsnemndas kontor.",
        "text": "Lov 18. juli 1958 nr. 2 om offentlige tjenestetvister gjelder for ansatte på Ombudsnemndas kontor."
    },
    {
        "tag": "h2",
        "class": "",
        "html": "Kapittel 3. Generelle bestemmelser for virksomheten",
        "text": "Kapittel 3. Generelle bestemmelser for virksomheten"
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Taushetsplikt</em>",
        "text": "Taushetsplikt"
    },
    {
        "tag": "p",
        "class": "avsnitt",
        "html": "Ombudsnemndas medlemmer har taushetsplikt om opplysninger mottatt i utøvelsen av vervet knyttet til noens personlige forhold, drifts- eller forretningshemmeligheter og graderte opplysninger. Taushetsplikten gjelder også etter vervets opphør. Nemnda har også taushetsplikt om innhentede forklaringer og hvem som har gitt disse.",
        "text": "Ombudsnemndas medlemmer har taushetsplikt om opplysninger mottatt i utøvelsen av vervet knyttet til noens personlige forhold, drifts- eller forretningshemmeligheter og graderte opplysninger. Taushetsplikten gjelder også etter vervets opphør. Nemnda har også taushetsplikt om innhentede forklaringer og hvem som har gitt disse."
    },
    {
        "tag": "p",
        "class": "avsnitt",
        "html": "Ansatte på Ombudsnemndas kontor og andre som bistår ved utførelsen av Ombudsnemndas oppgaver, har taushetsplikt om samme forhold som Ombudsnemndas medlemmer.",
        "text": "Ansatte på Ombudsnemndas kontor og andre som bistår ved utførelsen av Ombudsnemndas oppgaver, har taushetsplikt om samme forhold som Ombudsnemndas medlemmer."
    },
    null,
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "span",
        "class": "paragrafTittel",
        "html": "<em class=\" \">Habilitet</em>",
        "text": "Habilitet"
    },
    {
        "tag": "p",
        "class": "avsnitt",
        "html": "Et medlem av Ombudsnemnda eller en ansatt ved nemndas kontor kan ikke behandle en sak dersom vedkommende har interesse i saken eller dens utfall, eller det foreligger andre særegne forhold som er egnet til å svekke tilliten til at saken vil bli behandlet på en upartisk og saklig måte.",
        "text": "Et medlem av Ombudsnemnda eller en ansatt ved nemndas kontor kan ikke behandle en sak dersom vedkommende har interesse i saken eller dens utfall, eller det foreligger andre særegne forhold som er egnet til å svekke tilliten til at saken vil bli behandlet på en upartisk og saklig måte."
    },
    null,
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "span",
        "class": "paragrafTittel",
        "html": "<em class=\" \">Offentlighet</em>",
        "text": "Offentlighet"
    },
    {
        "tag": "p",
        "class": "avsnitt",
        "html": "Dokumenter utarbeidet som ledd i Ombudsnemndas virksomhet er offentlige, med følgende unntak:",
        "text": "Dokumenter utarbeidet som ledd i Ombudsnemndas virksomhet er offentlige, med følgende unntak:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">dokumenter og opplysninger underlagt lovbestemt taushetsplikt</td></tr>",
        "text": "a)\tdokumenter og opplysninger underlagt lovbestemt taushetsplikt"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">dokumenter utarbeidet eller innhentet under forvaltningens forutgående behandling av en sak.</td></tr>",
        "text": "b)\tdokumenter utarbeidet eller innhentet under forvaltningens forutgående behandling av en sak."
    },
    {
        "tag": "p",
        "class": "avsnitt",
        "html": "Ombudsnemndas interne saksdokumenter og dokumenter som utveksles mellom Ombudsnemnda og Stortinget om budsjett og intern administrasjon, kan unntas offentlighet.",
        "text": "Ombudsnemndas interne saksdokumenter og dokumenter som utveksles mellom Ombudsnemnda og Stortinget om budsjett og intern administrasjon, kan unntas offentlighet."
    },
    {
        "tag": "p",
        "class": "avsnitt",
        "html": "Det kan kreves innsyn i det offentlige innholdet av journal som Ombudsnemnda fører for registrering av dokumenter. Ombudsnemnda kan gjøre journaler og andre dokumenter allment tilgjengelig på internett.",
        "text": "Det kan kreves innsyn i det offentlige innholdet av journal som Ombudsnemnda fører for registrering av dokumenter. Ombudsnemnda kan gjøre journaler og andre dokumenter allment tilgjengelig på internett."
    },
    {
        "tag": "p",
        "class": "avsnitt",
        "html": "Den administrative lederen, eller den vedkommende bemyndiger, avgjør om et dokument helt eller delvis skal unntas fra offentlighet. Slike avgjørelser kan påklages til nemnda.",
        "text": "Den administrative lederen, eller den vedkommende bemyndiger, avgjør om et dokument helt eller delvis skal unntas fra offentlighet. Slike avgjørelser kan påklages til nemnda."
    },
    {
        "tag": "p",
        "class": "avsnitt",
        "html": "<a data-id=\"lov/1992-12-04-126/kapii\" class=\" reference\" href=\"/lov/1992-12-04-126/kapii\">Arkivlova kapittel II</a> gjelder for Ombudsnemndas virksomhet, med unntak av <a data-id=\"lov/1992-12-04-126/§7\" class=\" reference\" href=\"/lov/1992-12-04-126/%C2%A77\">§§ 7</a> og <a data-id=\"lov/1992-12-04-126/§8\" class=\" reference\" href=\"/lov/1992-12-04-126/%C2%A78\">8</a>. Tilhørende forskrifter gjelder så langt de passer.",
        "text": "Arkivlova kapittel II gjelder for Ombudsnemndas virksomhet, med unntak av §§ 7 og 8. Tilhørende forskrifter gjelder så langt de passer."
    },
    null,
    null,
    {
        "tag": "span",
        "class": "paragrafValue",
        "html": "§ 15.",
        "text": "§ 15."
    },
    {
        "tag": "span",
        "class": "paragrafTittel",
        "html": "<em class=\" \">Behandling av personopplysninger</em>",
        "text": "Behandling av personopplysninger"
    },
    {
        "tag": "p",
        "class": "avsnitt",
        "html": "Ombudsnemnda, herunder nemndas kontor, kan behandle personopplysninger, herunder personopplysninger som nevnt i <a data-id=\"lov/2018-06-15-38/gdpr/a9\" class=\" reference\" href=\"/lov/2018-06-15-38/gdpr/a9\">personvernforordningen artikkel 9</a> og <a data-id=\"lov/2018-06-15-38/gdpr/a10\" class=\" reference\" href=\"/lov/2018-06-15-38/gdpr/a10\">10</a>, når dette er nødvendig for å utføre oppgaver etter loven her.",
        "text": "Ombudsnemnda, herunder nemndas kontor, kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utføre oppgaver etter loven her."
    },
    {
        "tag": "p",
        "class": "avsnitt",
        "html": "Krav om kopi av personopplysninger i saksdokumenter som er utarbeidet eller innhentet under forvaltningens forutgående behandling av en sak, jf. <a data-id=\"lov/2018-06-15-38/gdpr/a15\" class=\" reference\" href=\"/lov/2018-06-15-38/gdpr/a15\">personvernforordningen artikkel 15</a> nr. 3, rettes mot vedkommende organ i forvaltningen.",
        "text": "Krav om kopi av personopplysninger i saksdokumenter som er utarbeidet eller innhentet under forvaltningens forutgående behandling av en sak, jf. personvernforordningen artikkel 15 nr. 3, rettes mot vedkommende organ i forvaltningen."
    },
    null,
    null,
    {
        "tag": "span",
        "class": "paragrafValue",
        "html": "§ 16.",
        "text": "§ 16."
    },
    {
        "tag": "span",
        "class": "paragrafTittel",
        "html": "<em class=\" \">Sikkerhetslovens anvendelse</em>",
        "text": "Sikkerhetslovens anvendelse"
    },
    {
        "tag": "p",
        "class": "avsnitt",
        "html": "For Ombudsnemndas medlemmer og ansatte ved Ombudsnemndas kontor gjelder bestemmelsene om behandling av sikkerhetsgradert informasjon og personellsikkerhet i <a data-id=\"lov/2018-06-01-24\" class=\" reference\" href=\"/lov/2018-06-01-24\">sikkerhetsloven</a> med forskrifter samt <a data-id=\"forskrift/1972-03-17-3352\" class=\" reference\" href=\"/forskrift/1972-03-17-3352\">beskyttelsesinstruksen</a>. Stortingets administrasjon er klareringsmyndighet. Stortingets presidentskap er klagemyndighet for avgjørelser truffet av Stortingets administrasjon.",
        "text": "For Ombudsnemndas medlemmer og ansatte ved Ombudsnemndas kontor gjelder bestemmelsene om behandling av sikkerhetsgradert informasjon og personellsikkerhet i sikkerhetsloven med forskrifter samt beskyttelsesinstruksen. Stortingets administrasjon er klareringsmyndighet. Stortingets presidentskap er klagemyndighet for avgjørelser truffet av Stortingets administrasjon."
    },
    {
        "tag": "p",
        "class": "avsnitt",
        "html": "Hvis Ombudsnemnda er i tvil om graderingen av en opplysning i uttalelse eller melding, eller mener at av- eller nedgradering bør skje, forelegger nemnda spørsmålet for vedkommende departement eller underliggende forvaltningsorgan. Forvaltningens avgjørelse er bindende for nemnda.",
        "text": "Hvis Ombudsnemnda er i tvil om graderingen av en opplysning i uttalelse eller melding, eller mener at av- eller nedgradering bør skje, forelegger nemnda spørsmålet for vedkommende departement eller underliggende forvaltningsorgan. Forvaltningens avgjørelse er bindende for nemnda."
    },
    null,
    null,
    {
        "tag": "span",
        "class": "paragrafValue",
        "html": "§ 17.",
        "text": "§ 17."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse</em>",
        "text": "Ikrafttredelse"
    },
    {
        "tag": "p",
        "class": "avsnitt",
        "html": "Loven trer i kraft 1. oktober 2021. Samtidig oppheves instruks av <a data-id=\"forskrift/1952-04-21-4287\" class=\" reference\" href=\"/forskrift/1952-04-21-4287\">21. april 1952 nr. 4287</a> for Forsvarets ombudmannsnemnd.",
        "text": "Loven trer i kraft 1. oktober 2021. Samtidig oppheves instruks av 21. april 1952 nr. 4287 for Forsvarets ombudmannsnemnd."
    }
]