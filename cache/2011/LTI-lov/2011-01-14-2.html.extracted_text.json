[
    {
        "tag": "p",
        "class": "marg",
        "html": "<a data-id=\"forarbeid/prop-30-l-201011\" class=\" reference\" href=\"/forarbeid/prop-30-l-201011\">Prop.30 L (2010–2011)</a>, <a data-id=\"forarbeid/inns-150-l-201011\" class=\" reference\" href=\"/forarbeid/inns-150-l-201011\">Innst.150 L (2010–2011)</a>, <a data-id=\"forarbeid/lovvedtak-38-201011\" class=\" reference\" href=\"/forarbeid/lovvedtak-38-201011\">Lovvedtak 38 (2010–2011)</a>. Stortingets første og andre gangs behandling hhv. 13. og 17. desember 2010. Fremmet av Nærings- og handelsdepartementet.",
        "text": "Prop.30 L (2010–2011), Innst.150 L (2010–2011), Lovvedtak 38 (2010–2011). Stortingets første og andre gangs behandling hhv. 13. og 17. desember 2010. Fremmet av Nærings- og handelsdepartementet."
    },
    {
        "tag": "p",
        "class": "marg",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/1984-06-08-59\" class=\" reference\" href=\"/lov/1984-06-08-59\">Lov 8. juni 1984 nr. 59</a> om fordringshavernes dekningsrett (dekningsloven).",
        "text": "Lov 8. juni 1984 nr. 59 om fordringshavernes dekningsrett (dekningsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1984-06-08-59\" class=\" reference\" href=\"/lov/1984-06-08-59\">lov 8. juni 1984 nr. 59</a> om fordringshavernes dekningsrett skal ny <a data-id=\"lov/1984-06-08-59/§7-14\" class=\" reference\" href=\"/lov/1984-06-08-59/%C2%A77-14\">§ 7-14</a> lyde:",
        "text": "I lov 8. juni 1984 nr. 59 om fordringshavernes dekningsrett skal ny § 7-14 lyde:"
    },
    {
        "tag": "div",
        "class": "paragraf",
        "html": "<a data-id=\"lov/1984-06-08-59/§7-14\" class=\" reference\" href=\"/lov/1984-06-08-59/%C2%A77-14\">§ 7-14</a>. <em class=\" \">Avtaler om rett til å tre inn i langsiktige kraftavtaler m.m.</em>",
        "text": "§ 7-14. Avtaler om rett til å tre inn i langsiktige kraftavtaler m.m."
    },
    {
        "tag": "p",
        "class": "avsnitt",
        "html": "Bestemmelsene i paragrafen her gjelder avtaler om kjøp av kraft der kjøperen driver kraftintensiv, industriell virksomhet som nærmere fastsatt i forskrift gitt av Kongen, og avtalen har en løpetid på syv år eller mer.",
        "text": "Bestemmelsene i paragrafen her gjelder avtaler om kjøp av kraft der kjøperen driver kraftintensiv, industriell virksomhet som nærmere fastsatt i forskrift gitt av Kongen, og avtalen har en løpetid på syv år eller mer."
    },
    {
        "tag": "p",
        "class": "avsnitt",
        "html": "Avtale om at den som ved kraftavtalens inngåelse har garantert overfor selgeren for kjøperens oppfyllelse av en kraftavtale som nevnt i første ledd, ved mislighold skal kunne tre inn i kraftavtalen, overdra kjøperens kontraktsposisjon til en ny kjøper eller innløse avtalen hos selgeren, kan uten særskilt rettsvernsakt gjøres gjeldende overfor kjøperens bo, enkeltforfølgende kreditorer og senere rettsstiftelser i kjøperens kontraktsposisjon. Slik avtale må inngås senest samtidig med inngåelsen av kraftavtalen. Overskudd etter at garantistens regresskrav med renter og omkostninger er dekket, tilfaller kraftkjøperen, dennes bo eller innehavere av andre rettigheter i kjøpers kontraktsposisjon.",
        "text": "Avtale om at den som ved kraftavtalens inngåelse har garantert overfor selgeren for kjøperens oppfyllelse av en kraftavtale som nevnt i første ledd, ved mislighold skal kunne tre inn i kraftavtalen, overdra kjøperens kontraktsposisjon til en ny kjøper eller innløse avtalen hos selgeren, kan uten særskilt rettsvernsakt gjøres gjeldende overfor kjøperens bo, enkeltforfølgende kreditorer og senere rettsstiftelser i kjøperens kontraktsposisjon. Slik avtale må inngås senest samtidig med inngåelsen av kraftavtalen. Overskudd etter at garantistens regresskrav med renter og omkostninger er dekket, tilfaller kraftkjøperen, dennes bo eller innehavere av andre rettigheter i kjøpers kontraktsposisjon."
    },
    {
        "tag": "p",
        "class": "avsnitt",
        "html": "Annet ledd gjelder tilsvarende der en garantistiller ved inngåelsen av en kraftavtale som nevnt i første ledd har garantert overfor en långiver for en låneavtale inngått av kjøperen for å forskuddsbetale hele eller deler av vederlaget etter kraftavtalen.",
        "text": "Annet ledd gjelder tilsvarende der en garantistiller ved inngåelsen av en kraftavtale som nevnt i første ledd har garantert overfor en långiver for en låneavtale inngått av kjøperen for å forskuddsbetale hele eller deler av vederlaget etter kraftavtalen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]