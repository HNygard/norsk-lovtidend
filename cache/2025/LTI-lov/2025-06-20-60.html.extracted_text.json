[
    {
        "tag": "p",
        "class": "marg",
        "html": "<a data-id=\"forarbeid/prop-145-ls-202425\" class=\" reference\" href=\"/forarbeid/prop-145-ls-202425\">Prop. 145 LS (2024–2025)</a>, <a data-id=\"forarbeid/inns-516-l-202425\" class=\" reference\" href=\"/forarbeid/inns-516-l-202425\">Innst. 516 L (2024–2025)</a>, <a data-id=\"forarbeid/lovvedtak-138-202425\" class=\" reference\" href=\"/forarbeid/lovvedtak-138-202425\">Lovvedtak 138 (2024–2025)</a>. Stortingets første og andre gongs behandling hvv. 17. og 20. juni 2025. Fremja av Finansdepartementet.",
        "text": "Prop. 145 LS (2024–2025), Innst. 516 L (2024–2025), Lovvedtak 138 (2024–2025). Stortingets første og andre gongs behandling hvv. 17. og 20. juni 2025. Fremja av Finansdepartementet."
    },
    {
        "tag": "p",
        "class": "avsnitt",
        "html": "Endringar i følgjande lov:",
        "text": "Endringar i følgjande lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1975-06-06-29\" class=\" reference\" href=\"/lov/1975-06-06-29\">Lov 6. juni 1975 nr. 29 om eigedomsskatt til kommunane (eigedomsskattelova)</a>.</td></tr>",
        "text": "\tLov 6. juni 1975 nr. 29 om eigedomsskatt til kommunane (eigedomsskattelova)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1975-06-06-29\" class=\" reference\" href=\"/lov/1975-06-06-29\">lov 6. juni 1975 nr. 29 om eigedomsskatt til kommunane</a> vert det gjort følgjande endringar:",
        "text": "I lov 6. juni 1975 nr. 29 om eigedomsskatt til kommunane vert det gjort følgjande endringar:"
    },
    {
        "tag": "p",
        "class": "avsnitt",
        "html": "<a data-id=\"lov/1975-06-06-29/§8A-2\" class=\" reference\" href=\"/lov/1975-06-06-29/%C2%A78A-2\">§ 8 A-2</a> skal lyde:",
        "text": "§ 8 A-2 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(1)</span> Verdet av eigedomen skal setjast til det beløp ein må gå ut frå at eigedomen etter si innretning, brukseigenskap og lokalisering kan bli avhenda for under vanlege salstilhøve ved fritt sal. Skattegrunnlaget for bustader og fritidsbustader vert sett til verdet multiplisert med 0,7.</td></tr>",
        "text": "(1) Verdet av eigedomen skal setjast til det beløp ein må gå ut frå at eigedomen etter si innretning, brukseigenskap og lokalisering kan bli avhenda for under vanlege salstilhøve ved fritt sal. Skattegrunnlaget for bustader og fritidsbustader vert sett til verdet multiplisert med 0,7."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(2)</span> Verdet av næringseigedom skal setjast til teknisk verd når det ikkje er mogleg å fastsetje verdet etter regelen i første ledd første punktum.</td></tr>",
        "text": "(2) Verdet av næringseigedom skal setjast til teknisk verd når det ikkje er mogleg å fastsetje verdet etter regelen i første ledd første punktum."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Verdet av vindkraftverk, kraftnettet og anlegg omfatta av særskattereglane for petroleum skal setjast til teknisk verd, eller avkastningsverd når det gjev best uttrykk for verdet.</td></tr>",
        "text": "(3) Verdet av vindkraftverk, kraftnettet og anlegg omfatta av særskattereglane for petroleum skal setjast til teknisk verd, eller avkastningsverd når det gjev best uttrykk for verdet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(4)</span> Kommunestyret kan vedta at det skal gjerast frådrag i takstane for ein lokal reduksjonsfaktor, med likt prosentvis frådrag for alle typar eigedom. Frådraget vert vedtatt i samband med allmenn taksering og ligg fast i heile takstperioden. For bustader og fritidsbustader skal ein berre nytte lokal reduksjonsfaktor når denne er høgare enn frådraget i første ledd, og ikkje i tillegg til dette.</td></tr>",
        "text": "(4) Kommunestyret kan vedta at det skal gjerast frådrag i takstane for ein lokal reduksjonsfaktor, med likt prosentvis frådrag for alle typar eigedom. Frådraget vert vedtatt i samband med allmenn taksering og ligg fast i heile takstperioden. For bustader og fritidsbustader skal ein berre nytte lokal reduksjonsfaktor når denne er høgare enn frådraget i første ledd, og ikkje i tillegg til dette."
    },
    {
        "tag": "p",
        "class": "avsnitt",
        "html": "<a data-id=\"lov/1975-06-06-29/§8C-1\" class=\" reference\" href=\"/lov/1975-06-06-29/%C2%A78C-1\">§ 8 C-1 tredje ledd</a> skal lyde:",
        "text": "§ 8 C-1 tredje ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">(3)</span> Nyttar kommunen lokal reduksjonsfaktor, gjeld same regelen som i <a data-id=\"lov/1975-06-06-29/§8A-2\" class=\" reference\" href=\"/lov/1975-06-06-29/%C2%A78A-2\">§ 8 A-2 fjerde ledd</a>.</td></tr>",
        "text": "(3) Nyttar kommunen lokal reduksjonsfaktor, gjeld same regelen som i § 8 A-2 fjerde ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringane under I tek til å gjelde straks med verknad frå og med skatteåret 2026.",
        "text": "Endringane under I tek til å gjelde straks med verknad frå og med skatteåret 2026."
    }
]