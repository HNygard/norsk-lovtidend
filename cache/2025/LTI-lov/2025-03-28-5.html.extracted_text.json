[
    {
        "tag": "p",
        "class": "marg",
        "html": "<a data-id=\"forarbeid/prop-30-l-202425\" class=\" reference\" href=\"/forarbeid/prop-30-l-202425\">Prop. 30 L (2024–2025)</a>, <a data-id=\"forarbeid/inns-142-l-202425\" class=\" reference\" href=\"/forarbeid/inns-142-l-202425\">Innst. 142 L (2024–2025)</a>, <a data-id=\"forarbeid/lovvedtak-34-202425\" class=\" reference\" href=\"/forarbeid/lovvedtak-34-202425\">Lovvedtak 34 (2024–2025)</a>. Stortingets første og andre gangs behandling hhv. 4. og 18. mars 2025. Fremmet av Justis- og beredskapsdepartementet.",
        "text": "Prop. 30 L (2024–2025), Innst. 142 L (2024–2025), Lovvedtak 34 (2024–2025). Stortingets første og andre gangs behandling hhv. 4. og 18. mars 2025. Fremmet av Justis- og beredskapsdepartementet."
    },
    {
        "tag": "p",
        "class": "avsnitt",
        "html": "Endringer i følgende lover:",
        "text": "Endringer i følgende lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1\t</td><td class=\" morTableVerticalAlignTop morTableAlignLeft\"><a data-id=\"lov/1981-05-22-25\" class=\" reference\" href=\"/lov/1981-05-22-25\">Lov 22. mai 1981 nr. 25 om rettergangsmåten i straffesaker (Straffeprosessloven)</a>.</td></tr>",
        "text": "1\tLov 22. mai 1981 nr. 25 om rettergangsmåten i straffesaker (Straffeprosessloven)."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2\t</td><td class=\" morTableVerticalAlignTop morTableAlignLeft\"><a data-id=\"lov/2006-05-19-16\" class=\" reference\" href=\"/lov/2006-05-19-16\">Lov 19. mai 2006 nr. 16 om rett til innsyn i dokument i offentleg verksemd (offentleglova)</a>.</td></tr>",
        "text": "2\tLov 19. mai 2006 nr. 16 om rett til innsyn i dokument i offentleg verksemd (offentleglova)."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Lovens formål</em>",
        "text": "Lovens formål"
    },
    {
        "tag": "p",
        "class": "avsnitt",
        "html": "Lovens formål er å bidra til økt fenomenkunnskap om partnerdrap og partnervold i offentlig virksomhet og til å identifisere forbedringspunkter i forebyggingen av partnerdrap og partnervold gjennom undersøkelser av offentlige instansers arbeid i saker forut for partnerdrap og partnervold med dødsfølge.",
        "text": "Lovens formål er å bidra til økt fenomenkunnskap om partnerdrap og partnervold i offentlig virksomhet og til å identifisere forbedringspunkter i forebyggingen av partnerdrap og partnervold gjennom undersøkelser av offentlige instansers arbeid i saker forut for partnerdrap og partnervold med dødsfølge."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Kommisjonens organisering</em>",
        "text": "Kommisjonens organisering"
    },
    {
        "tag": "p",
        "class": "avsnitt",
        "html": "Statens kommisjon for partnerdrap er administrativt underlagt departementet. I utførelsen av oppgaver etter denne loven er kommisjonen uavhengig og kan ikke instrueres i faglige spørsmål.",
        "text": "Statens kommisjon for partnerdrap er administrativt underlagt departementet. I utførelsen av oppgaver etter denne loven er kommisjonen uavhengig og kan ikke instrueres i faglige spørsmål."
    },
    {
        "tag": "p",
        "class": "avsnitt",
        "html": "Kommisjonen skal ha en leder og medlemmer som oppnevnes av departementet for en periode på inntil 4 år av gangen med adgang til én gjenoppnevning. Kommisjonens leder har det faglige ansvaret for virksomheten.",
        "text": "Kommisjonen skal ha en leder og medlemmer som oppnevnes av departementet for en periode på inntil 4 år av gangen med adgang til én gjenoppnevning. Kommisjonens leder har det faglige ansvaret for virksomheten."
    },
    {
        "tag": "p",
        "class": "avsnitt",
        "html": "Statens sivilrettsforvaltning utøver sekretariatsfunksjoner for kommisjonen.",
        "text": "Statens sivilrettsforvaltning utøver sekretariatsfunksjoner for kommisjonen."
    },
    {
        "tag": "p",
        "class": "avsnitt",
        "html": "Departementet kan i forskrift gi nærmere bestemmelser om organiseringen av kommisjonen og om sekretariatet.",
        "text": "Departementet kan i forskrift gi nærmere bestemmelser om organiseringen av kommisjonen og om sekretariatet."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Kommisjonens oppgaver</em>",
        "text": "Kommisjonens oppgaver"
    },
    {
        "tag": "p",
        "class": "avsnitt",
        "html": "Kommisjonen skal gjennomføre undersøkelser med sikte på å avdekke årsaksfaktorer, bakenforliggende forhold og hendelsesforløp av betydning for offentlige virksomheters arbeid for å forebygge partnerdrap og partnervold.",
        "text": "Kommisjonen skal gjennomføre undersøkelser med sikte på å avdekke årsaksfaktorer, bakenforliggende forhold og hendelsesforløp av betydning for offentlige virksomheters arbeid for å forebygge partnerdrap og partnervold."
    },
    {
        "tag": "p",
        "class": "avsnitt",
        "html": "Kommisjonen skal offentliggjøre anonymiserte rapporter med tilrådinger om tiltak som bør vurderes iverksatt for å forebygge partnerdrap og partnervold. Rapportene skal offentliggjøres med tidsintervaller som sikrer tilstrekkelig anonymisering av enkeltsaker.",
        "text": "Kommisjonen skal offentliggjøre anonymiserte rapporter med tilrådinger om tiltak som bør vurderes iverksatt for å forebygge partnerdrap og partnervold. Rapportene skal offentliggjøres med tidsintervaller som sikrer tilstrekkelig anonymisering av enkeltsaker."
    },
    {
        "tag": "p",
        "class": "avsnitt",
        "html": "Kommisjonen skal ikke uttale seg om eller ta stilling til sivilrettslig eller strafferettslig skyld og ansvar i enkeltsaker.",
        "text": "Kommisjonen skal ikke uttale seg om eller ta stilling til sivilrettslig eller strafferettslig skyld og ansvar i enkeltsaker."
    },
    {
        "tag": "p",
        "class": "avsnitt",
        "html": "Departementet kan i forskrift gi nærmere bestemmelser om kommisjonens oppgaver.",
        "text": "Departementet kan i forskrift gi nærmere bestemmelser om kommisjonens oppgaver."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Hvilke saker kommisjonen kan undersøke</em>",
        "text": "Hvilke saker kommisjonen kan undersøke"
    },
    {
        "tag": "p",
        "class": "avsnitt",
        "html": "Kommisjonen kan undersøke saker om drap, jf. <a data-id=\"lov/2005-05-20-28/§275\" class=\" reference\" href=\"/lov/2005-05-20-28/%C2%A7275\">straffeloven § 275</a> og lovbrudd som nevnt i <a data-id=\"lov/2005-05-20-28/§255\" class=\" reference\" href=\"/lov/2005-05-20-28/%C2%A7255\">straffeloven §§ 255</a>, <a data-id=\"lov/2005-05-20-28/§272\" class=\" reference\" href=\"/lov/2005-05-20-28/%C2%A7272\">272</a>, <a data-id=\"lov/2005-05-20-28/§274\" class=\" reference\" href=\"/lov/2005-05-20-28/%C2%A7274\">274</a>, <a data-id=\"lov/2005-05-20-28/§283\" class=\" reference\" href=\"/lov/2005-05-20-28/%C2%A7283\">283</a> og <a data-id=\"lov/2005-05-20-28/§293\" class=\" reference\" href=\"/lov/2005-05-20-28/%C2%A7293\">293</a> med dødsfølge, som fornærmedes daværende eller tidligere ektefelle, samboer eller kjæreste antas å ha begått eller medvirket til. Kommisjonen kan undersøke saker der tiltalte er rettskraftig dømt. Kommisjonen kan også undersøke saker der tiltalte er frifunnet på grunn av manglende skyldevne, og saker som er endelig henlagt på grunn av manglende skyldevne eller som følge av at mistenkte er død, hvis påtalemyndigheten anser at det er klar sannsynlighetsovervekt for at saken er omfattet av første punktum.",
        "text": "Kommisjonen kan undersøke saker om drap, jf. straffeloven § 275 og lovbrudd som nevnt i straffeloven §§ 255, 272, 274, 283 og 293 med dødsfølge, som fornærmedes daværende eller tidligere ektefelle, samboer eller kjæreste antas å ha begått eller medvirket til. Kommisjonen kan undersøke saker der tiltalte er rettskraftig dømt. Kommisjonen kan også undersøke saker der tiltalte er frifunnet på grunn av manglende skyldevne, og saker som er endelig henlagt på grunn av manglende skyldevne eller som følge av at mistenkte er død, hvis påtalemyndigheten anser at det er klar sannsynlighetsovervekt for at saken er omfattet av første punktum."
    },
    {
        "tag": "p",
        "class": "avsnitt",
        "html": "Undersøkelsene kan omfatte saker som nevnt i første ledd der partnerdrapet eller lovbruddet ble begått før lovens ikrafttredelse. Dette gjelder likevel ikke saker som er endelig avgjort før 2019. Er saken endelig avgjort mellom 2019 og lovens ikrafttredelse, skal politiet låne ut straffesakens dokumenter etter § 5 andre ledd etter nærmere anmodning fra kommisjonen.",
        "text": "Undersøkelsene kan omfatte saker som nevnt i første ledd der partnerdrapet eller lovbruddet ble begått før lovens ikrafttredelse. Dette gjelder likevel ikke saker som er endelig avgjort før 2019. Er saken endelig avgjort mellom 2019 og lovens ikrafttredelse, skal politiet låne ut straffesakens dokumenter etter § 5 andre ledd etter nærmere anmodning fra kommisjonen."
    },
    {
        "tag": "p",
        "class": "avsnitt",
        "html": "Undersøkelsene kan bare omfatte saker som nevnt i første ledd dersom de er undergitt norsk jurisdiksjon etter <a data-id=\"lov/2005-05-20-28/§4\" class=\" reference\" href=\"/lov/2005-05-20-28/%C2%A74\">straffeloven §§ 4</a> og <a data-id=\"lov/2005-05-20-28/§5\" class=\" reference\" href=\"/lov/2005-05-20-28/%C2%A75\">5</a> og har vært strafforfulgt i Norge.",
        "text": "Undersøkelsene kan bare omfatte saker som nevnt i første ledd dersom de er undergitt norsk jurisdiksjon etter straffeloven §§ 4 og 5 og har vært strafforfulgt i Norge."
    },
    {
        "tag": "p",
        "class": "avsnitt",
        "html": "Kommisjonen avgjør selv hvilke og hvor mange saker den vil undersøke.",
        "text": "Kommisjonen avgjør selv hvilke og hvor mange saker den vil undersøke."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Politiets varslingsplikt overfor kommisjonen. Utlån av straffesakens dokumenter</em>",
        "text": "Politiets varslingsplikt overfor kommisjonen. Utlån av straffesakens dokumenter"
    },
    {
        "tag": "p",
        "class": "avsnitt",
        "html": "Politiet skal varsle kommisjonen straks en sak som kan undersøkes av kommisjonen, avsluttes, jf. § 4.",
        "text": "Politiet skal varsle kommisjonen straks en sak som kan undersøkes av kommisjonen, avsluttes, jf. § 4."
    },
    {
        "tag": "p",
        "class": "avsnitt",
        "html": "Politiet skal låne ut straffesakens dokumenter til kommisjonen, med unntak av materiale som er underlagt formålsbegrensninger i <a data-id=\"lov/1981-05-22-25/§216i\" class=\" reference\" href=\"/lov/1981-05-22-25/%C2%A7216i\">straffeprosessloven § 216 i</a>, jf. <a data-id=\"lov/1981-05-22-25/§215a\" class=\" reference\" href=\"/lov/1981-05-22-25/%C2%A7215a\">§ 215 a fjerde ledd tredje punktum</a>, <a data-id=\"lov/1981-05-22-25/§216m\" class=\" reference\" href=\"/lov/1981-05-22-25/%C2%A7216m\">§ 216 m sjette ledd</a>, <a data-id=\"lov/1981-05-22-25/§216o\" class=\" reference\" href=\"/lov/1981-05-22-25/%C2%A7216o\">§ 216 o femte ledd første punktum</a> og <a data-id=\"lov/1981-05-22-25/§222d\" class=\" reference\" href=\"/lov/1981-05-22-25/%C2%A7222d\">§ 222 d femte ledd andre punktum</a>. Kommisjonen skal ikke motta saksopplysninger som er unntatt fra innsyn etter <a data-id=\"lov/1981-05-22-25/§242a\" class=\" reference\" href=\"/lov/1981-05-22-25/%C2%A7242a\">straffeprosessloven § 242 a</a>, eller som er gradert etter <a data-id=\"lov/2018-06-01-24\" class=\" reference\" href=\"/lov/2018-06-01-24\">sikkerhetsloven</a> eller <a data-id=\"forskrift/1972-03-17-3352\" class=\" reference\" href=\"/forskrift/1972-03-17-3352\">beskyttelsesinstruksen</a>. Kommisjonen skal ikke motta dokumenter som inneholder opplysninger som kan føre til at identiteten til vitner som har forklart seg anonymt, jf. <a data-id=\"lov/1981-05-22-25/§130a\" class=\" reference\" href=\"/lov/1981-05-22-25/%C2%A7130a\">straffeprosessloven § 130 a</a> eller <a data-id=\"lov/1981-05-22-25/§234a\" class=\" reference\" href=\"/lov/1981-05-22-25/%C2%A7234a\">§ 234 a</a>, blir kjent for kommisjonen.",
        "text": "Politiet skal låne ut straffesakens dokumenter til kommisjonen, med unntak av materiale som er underlagt formålsbegrensninger i straffeprosessloven § 216 i, jf. § 215 a fjerde ledd tredje punktum, § 216 m sjette ledd, § 216 o femte ledd første punktum og § 222 d femte ledd andre punktum. Kommisjonen skal ikke motta saksopplysninger som er unntatt fra innsyn etter straffeprosessloven § 242 a, eller som er gradert etter sikkerhetsloven eller beskyttelsesinstruksen. Kommisjonen skal ikke motta dokumenter som inneholder opplysninger som kan føre til at identiteten til vitner som har forklart seg anonymt, jf. straffeprosessloven § 130 a eller § 234 a, blir kjent for kommisjonen."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Underretning om igangsatte undersøkelser m.m.</em>",
        "text": "Underretning om igangsatte undersøkelser m.m."
    },
    {
        "tag": "p",
        "class": "avsnitt",
        "html": "Kommisjonen skal så snart som mulig underrette aktuelle offentlige og private instanser, gjerningspersonen og nærmeste pårørende til den avdøde om at undersøkelse av en sak er iverksatt. Som nærmeste pårørende regnes først den avdødes ektefelle eller samboer så fremt denne ikke har begått eller medvirket til partnerdrapet eller lovbruddet, dernest barn og til sist foreldre. Kommisjonen kan også underrette andre som kan tenkes å kunne opplyse saken. Det skal legges til rette for at berørte mindreårige kan uttale seg.",
        "text": "Kommisjonen skal så snart som mulig underrette aktuelle offentlige og private instanser, gjerningspersonen og nærmeste pårørende til den avdøde om at undersøkelse av en sak er iverksatt. Som nærmeste pårørende regnes først den avdødes ektefelle eller samboer så fremt denne ikke har begått eller medvirket til partnerdrapet eller lovbruddet, dernest barn og til sist foreldre. Kommisjonen kan også underrette andre som kan tenkes å kunne opplyse saken. Det skal legges til rette for at berørte mindreårige kan uttale seg."
    },
    {
        "tag": "p",
        "class": "avsnitt",
        "html": "I underretningen kan det anmodes om utlevering av opplysninger innen en rimelig frist. Det skal opplyses om at straffesakens dokumenter er blitt utlånt til kommisjonen. Offentlige instanser som nevnt i første ledd skal også opplyses om muligheten til å få seg forelagt kommisjonens utkast til rapport, jf. § 8.",
        "text": "I underretningen kan det anmodes om utlevering av opplysninger innen en rimelig frist. Det skal opplyses om at straffesakens dokumenter er blitt utlånt til kommisjonen. Offentlige instanser som nevnt i første ledd skal også opplyses om muligheten til å få seg forelagt kommisjonens utkast til rapport, jf. § 8."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Utlevering av taushetsbelagte opplysninger til kommisjonen</em>",
        "text": "Utlevering av taushetsbelagte opplysninger til kommisjonen"
    },
    {
        "tag": "p",
        "class": "avsnitt",
        "html": "Enhver kan uten hinder av taushetsplikt gi kommisjonen opplysninger som er nødvendige for kommisjonens arbeid. Dette gjelder også opplysninger som nevnt i <a data-id=\"lov/1981-05-22-25/§119\" class=\" reference\" href=\"/lov/1981-05-22-25/%C2%A7119\">straffeprosessloven § 119 første ledd</a> og <a data-id=\"lov/2005-06-17-90/§22-5\" class=\" reference\" href=\"/lov/2005-06-17-90/%C2%A722-5\">tvisteloven § 22-5 første ledd</a>. Opplysninger som noen har fått tilgang til i forbindelse med oppdrag som forsvarer i straffesak, kan likevel ikke utleveres med mindre den som har krav på hemmelighold, samtykker. Det kan ikke utleveres opplysninger som er underlagt taushetsplikt etter <a data-id=\"lov/2024-12-13-76/§3-10\" class=\" reference\" href=\"/lov/2024-12-13-76/%C2%A73-10\">ekomloven § 3-10</a> eller plikt til hemmelighold i medhold av <a data-id=\"lov/1915-08-13-5/§128\" class=\" reference\" href=\"/lov/1915-08-13-5/%C2%A7128\">domstolloven § 128</a>.",
        "text": "Enhver kan uten hinder av taushetsplikt gi kommisjonen opplysninger som er nødvendige for kommisjonens arbeid. Dette gjelder også opplysninger som nevnt i straffeprosessloven § 119 første ledd og tvisteloven § 22-5 første ledd. Opplysninger som noen har fått tilgang til i forbindelse med oppdrag som forsvarer i straffesak, kan likevel ikke utleveres med mindre den som har krav på hemmelighold, samtykker. Det kan ikke utleveres opplysninger som er underlagt taushetsplikt etter ekomloven § 3-10 eller plikt til hemmelighold i medhold av domstolloven § 128."
    },
    {
        "tag": "p",
        "class": "avsnitt",
        "html": "Adgangen til å utlevere taushetsbelagte opplysninger omfatter også opplysninger i saker som er endelig avgjort før lovens ikrafttredelse. Når kommisjonen undersøker en sak der partnerdrapet eller lovbruddet er begått etter lovens ikrafttredelse, kan det uten hinder av taushetsplikt utleveres opplysninger også om forhold forut for lovens ikrafttredelse. Det samme gjelder der partnerdrapet eller lovbruddet er begått før lovens ikrafttredelse og saken er endelig avgjort etter lovens ikrafttredelse.",
        "text": "Adgangen til å utlevere taushetsbelagte opplysninger omfatter også opplysninger i saker som er endelig avgjort før lovens ikrafttredelse. Når kommisjonen undersøker en sak der partnerdrapet eller lovbruddet er begått etter lovens ikrafttredelse, kan det uten hinder av taushetsplikt utleveres opplysninger også om forhold forut for lovens ikrafttredelse. Det samme gjelder der partnerdrapet eller lovbruddet er begått før lovens ikrafttredelse og saken er endelig avgjort etter lovens ikrafttredelse."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Foreleggelse av utkast til rapport</em>",
        "text": "Foreleggelse av utkast til rapport"
    },
    {
        "tag": "p",
        "class": "avsnitt",
        "html": "Før kommisjonen ferdigstiller rapport som nevnt i § 3 andre ledd, skal et utkast forelegges offentlige instanser som nevnt i § 6 første ledd som har anmodet om det. Kommisjonen skal gi en rimelig frist for tilbakemelding. Foreleggelsen kan begrenses til de delene av rapportutkastet som instansen på grunn av uttalelser til kommisjonen eller tilknytning til saken har særlige forutsetninger for å uttale seg om.",
        "text": "Før kommisjonen ferdigstiller rapport som nevnt i § 3 andre ledd, skal et utkast forelegges offentlige instanser som nevnt i § 6 første ledd som har anmodet om det. Kommisjonen skal gi en rimelig frist for tilbakemelding. Foreleggelsen kan begrenses til de delene av rapportutkastet som instansen på grunn av uttalelser til kommisjonen eller tilknytning til saken har særlige forutsetninger for å uttale seg om."
    },
    {
        "tag": "p",
        "class": "avsnitt",
        "html": "Kommisjonen kan også på eget initiativ forelegge utkast til rapporter for offentlige instanser før ferdigstillelse.",
        "text": "Kommisjonen kan også på eget initiativ forelegge utkast til rapporter for offentlige instanser før ferdigstillelse."
    },
    {
        "tag": "p",
        "class": "avsnitt",
        "html": "Utkast til rapport og uttalelser til rapporten kan unntas offentlighet.",
        "text": "Utkast til rapport og uttalelser til rapporten kan unntas offentlighet."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Behandling av personopplysninger</em>",
        "text": "Behandling av personopplysninger"
    },
    {
        "tag": "p",
        "class": "avsnitt",
        "html": "Kommisjonen kan behandle personopplysninger som er nødvendige for kommisjonens arbeid etter denne loven. Dette gjelder også personopplysninger som nevnt i <a data-id=\"lov/2018-06-15-38/gdpr/a9\" class=\" reference\" href=\"/lov/2018-06-15-38/gdpr/a9\">personvernforordningen artikkel 9</a> og <a data-id=\"lov/2018-06-15-38/gdpr/a10\" class=\" reference\" href=\"/lov/2018-06-15-38/gdpr/a10\">10</a>.",
        "text": "Kommisjonen kan behandle personopplysninger som er nødvendige for kommisjonens arbeid etter denne loven. Dette gjelder også personopplysninger som nevnt i personvernforordningen artikkel 9 og 10."
    },
    {
        "tag": "p",
        "class": "avsnitt",
        "html": "Statens sivilrettsforvaltning er behandlingsansvarlig for behandling av personopplysninger etter denne loven.",
        "text": "Statens sivilrettsforvaltning er behandlingsansvarlig for behandling av personopplysninger etter denne loven."
    },
    {
        "tag": "p",
        "class": "avsnitt",
        "html": "Personopplysninger om avdøde personer skal lagres slik at det ikke er mulig å identifisere de registrerte lenger enn nødvendig for kommisjonens arbeid.",
        "text": "Personopplysninger om avdøde personer skal lagres slik at det ikke er mulig å identifisere de registrerte lenger enn nødvendig for kommisjonens arbeid."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Kommisjonens taushetsplikt</em>",
        "text": "Kommisjonens taushetsplikt"
    },
    {
        "tag": "p",
        "class": "avsnitt",
        "html": "Enhver som utfører tjeneste eller arbeid for kommisjonen, har taushetsplikt etter <a data-id=\"lov/1967-02-10/§13\" class=\" reference\" href=\"/lov/1967-02-10/%C2%A713\">forvaltningsloven §§ 13</a> til <a data-id=\"lov/1967-02-10/§13f\" class=\" reference\" href=\"/lov/1967-02-10/%C2%A713f\">13 f</a> om det vedkommende får kjennskap til under utførelsen av sitt arbeid. <a data-id=\"lov/1967-02-10/§13b\" class=\" reference\" href=\"/lov/1967-02-10/%C2%A713b\">Forvaltningsloven § 13 b første ledd nr. 6</a> gjelder likevel ikke. <a data-id=\"lov/1967-02-10/§13a\" class=\" reference\" href=\"/lov/1967-02-10/%C2%A713a\">Forvaltningsloven §§ 13 a nr. 1</a> og <a data-id=\"lov/1967-02-10/§13d\" class=\" reference\" href=\"/lov/1967-02-10/%C2%A713d\">13 d</a> gjelder ikke for opplysninger som er utlevert fra politiet etter §§ 5 og 7.",
        "text": "Enhver som utfører tjeneste eller arbeid for kommisjonen, har taushetsplikt etter forvaltningsloven §§ 13 til 13 f om det vedkommende får kjennskap til under utførelsen av sitt arbeid. Forvaltningsloven § 13 b første ledd nr. 6 gjelder likevel ikke. Forvaltningsloven §§ 13 a nr. 1 og 13 d gjelder ikke for opplysninger som er utlevert fra politiet etter §§ 5 og 7."
    },
    {
        "tag": "p",
        "class": "avsnitt",
        "html": "Taushetsplikten gjelder også for personer som utøver behandlingsansvaret etter loven, for enhver som utfører arbeid eller tjeneste for organet som er klageinstans etter <a data-id=\"lov/2006-05-19-16\" class=\" reference\" href=\"/lov/2006-05-19-16\">offentleglova</a>, og for enhver som utfører arbeid eller tjeneste for en bevaringsinstitusjon, når disse behandler kommisjonens arkiv.",
        "text": "Taushetsplikten gjelder også for personer som utøver behandlingsansvaret etter loven, for enhver som utfører arbeid eller tjeneste for organet som er klageinstans etter offentleglova, og for enhver som utfører arbeid eller tjeneste for en bevaringsinstitusjon, når disse behandler kommisjonens arkiv."
    },
    {
        "tag": "p",
        "class": "avsnitt",
        "html": "Taushetsplikten omfatter også opplysninger om fødested, fødselsdato, personnummer, statsborgerforhold, sivilstand, yrke, bosted og arbeidssted.",
        "text": "Taushetsplikten omfatter også opplysninger om fødested, fødselsdato, personnummer, statsborgerforhold, sivilstand, yrke, bosted og arbeidssted."
    },
    {
        "tag": "p",
        "class": "avsnitt",
        "html": "Taushetsplikten bortfaller etter 100 år.",
        "text": "Taushetsplikten bortfaller etter 100 år."
    },
    {
        "tag": "p",
        "class": "avsnitt",
        "html": "Når personer som nevnt i første og andre ledd mottar opplysninger som er undergitt strengere taushetsplikt enn det som følger av loven her, skal den strengeste taushetsplikten gjelde.",
        "text": "Når personer som nevnt i første og andre ledd mottar opplysninger som er undergitt strengere taushetsplikt enn det som følger av loven her, skal den strengeste taushetsplikten gjelde."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Begrensninger i innsynsretten</em>",
        "text": "Begrensninger i innsynsretten"
    },
    {
        "tag": "p",
        "class": "avsnitt",
        "html": "Retten til innsyn etter <a data-id=\"lov/2018-06-15-38/gdpr/a15\" class=\" reference\" href=\"/lov/2018-06-15-38/gdpr/a15\">personvernforordningen artikkel 15</a> omfatter ikke opplysninger kommisjonen får utlevert fra politiet etter §§ 5 og 7.",
        "text": "Retten til innsyn etter personvernforordningen artikkel 15 omfatter ikke opplysninger kommisjonen får utlevert fra politiet etter §§ 5 og 7."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot bruk av opplysninger som bevis i straffesak eller sivil sak</em>",
        "text": "Forbud mot bruk av opplysninger som bevis i straffesak eller sivil sak"
    },
    {
        "tag": "p",
        "class": "avsnitt",
        "html": "Opplysninger kommisjonen mottar i medhold av § 7, kan ikke brukes som bevis i en senere straffesak eller sivil sak.",
        "text": "Opplysninger kommisjonen mottar i medhold av § 7, kan ikke brukes som bevis i en senere straffesak eller sivil sak."
    },
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetting</em>",
        "text": "Ikraftsetting"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    },
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "span",
        "class": "paragrafTittel",
        "html": "<em class=\" \">Endringer i andre lover</em>",
        "text": "Endringer i andre lover"
    },
    {
        "tag": "p",
        "class": "avsnitt",
        "html": "Fra det tidspunkt loven trer i kraft, gjøres følgende endringer i andre lover:",
        "text": "Fra det tidspunkt loven trer i kraft, gjøres følgende endringer i andre lover:"
    },
    {
        "tag": "p",
        "class": "avsnitt",
        "html": "<strong class=\" \">1.</strong> I <a data-id=\"lov/1981-05-22-25\" class=\" reference\" href=\"/lov/1981-05-22-25\">lov 22. mai 1981 nr. 25 om rettergangsmåten i straffesaker</a> gjøres følgende endringer:",
        "text": "1. I lov 22. mai 1981 nr. 25 om rettergangsmåten i straffesaker gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1981-05-22-25/§242a\" class=\" reference\" href=\"/lov/1981-05-22-25/%C2%A7242a\">§ 242 a</a> nåværende andre ledd blir første ledd nytt andre punktum. Nåværende tredje til sjuende ledd blir andre til sjette ledd.",
        "text": "§ 242 a nåværende andre ledd blir første ledd nytt andre punktum. Nåværende tredje til sjuende ledd blir andre til sjette ledd."
    },
    {
        "tag": "p",
        "class": "avsnitt",
        "html": "<a data-id=\"lov/1981-05-22-25/§449\" class=\" reference\" href=\"/lov/1981-05-22-25/%C2%A7449\">§ 449 fjerde ledd</a> skal lyde:",
        "text": "§ 449 fjerde ledd skal lyde:"
    },
    {
        "tag": "p",
        "class": "avsnitt",
        "html": "Innsyn i opplysninger som hører til straffesaken, kan nektes på de vilkår som er fastsatt i <a data-id=\"lov/1981-05-22-25/§242a\" class=\" reference\" href=\"/lov/1981-05-22-25/%C2%A7242a\">§ 242 a</a> <a data-id=\"lov/1981-05-22-25/§242a\" class=\" reference\" href=\"/lov/1981-05-22-25/%C2%A7242a\">første ledd</a>. Reglene i <a data-id=\"lov/1981-05-22-25/§242a\" class=\" reference\" href=\"/lov/1981-05-22-25/%C2%A7242a\">§ 242 a</a> andre og tredje ledd og <a data-id=\"lov/1981-05-22-25/§292a\" class=\" reference\" href=\"/lov/1981-05-22-25/%C2%A7292a\">§ 292 a</a> gjelder tilsvarende så langt de passer.",
        "text": "Innsyn i opplysninger som hører til straffesaken, kan nektes på de vilkår som er fastsatt i § 242 a første ledd. Reglene i § 242 a andre og tredje ledd og § 292 a gjelder tilsvarende så langt de passer."
    },
    {
        "tag": "p",
        "class": "avsnitt",
        "html": "<strong class=\" \">2.</strong> I <a data-id=\"lov/2006-05-19-16\" class=\" reference\" href=\"/lov/2006-05-19-16\">lov 19. mai 2006 nr. 16 om rett til innsyn i dokument i offentleg verksemd</a> skal <a data-id=\"lov/2006-05-19-16/§2\" class=\" reference\" href=\"/lov/2006-05-19-16/%C2%A72\">§ 2 fjerde ledd fjerde punktum</a> lyde:",
        "text": "2. I lov 19. mai 2006 nr. 16 om rett til innsyn i dokument i offentleg verksemd skal § 2 fjerde ledd fjerde punktum lyde:"
    },
    {
        "tag": "p",
        "class": "avsnitt",
        "html": "Lova gjeld ikkje for dokument som blir behandla av Etterretningstenesta etter <a data-id=\"lov/2020-06-19-77\" class=\" reference\" href=\"/lov/2020-06-19-77\">etterretningstjenesteloven</a>, eller for straffesaksdokument som blir lånte ut frå politiet til Statens kommisjon for partnardrap.",
        "text": "Lova gjeld ikkje for dokument som blir behandla av Etterretningstenesta etter etterretningstjenesteloven, eller for straffesaksdokument som blir lånte ut frå politiet til Statens kommisjon for partnardrap."
    }
]