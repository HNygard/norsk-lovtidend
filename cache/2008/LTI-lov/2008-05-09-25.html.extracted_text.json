[
    {
        "tag": "p",
        "class": "marg",
        "html": "<a data-id=\"forarbeid/otprp-31-200708\" class=\" reference\" href=\"/forarbeid/otprp-31-200708\">Ot.prp.nr.31 (2007–2008)</a>, <a data-id=\"forarbeid/inns-o-46-200708\" class=\" reference\" href=\"/forarbeid/inns-o-46-200708\">Innst.O.nr.46 (2007–2008)</a> og <a data-id=\"forarbeid/besl-o-66-200708\" class=\" reference\" href=\"/forarbeid/besl-o-66-200708\">Besl.O.nr.66 (2007–2008)</a>. Odels- og lagtingsvedtak hhv. 24. og 29. april 2008. Fremmet av Finansdepartementet.",
        "text": "Ot.prp.nr.31 (2007–2008), Innst.O.nr.46 (2007–2008) og Besl.O.nr.66 (2007–2008). Odels- og lagtingsvedtak hhv. 24. og 29. april 2008. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/2004-12-10-77\" class=\" reference\" href=\"/lov/2004-12-10-77\">lov 10. desember 2004 nr. 77</a> om endringer i skatte- og avgiftslovgivningen mv. gjøres følgende endringer:",
        "text": "I lov 10. desember 2004 nr. 77 om endringer i skatte- og avgiftslovgivningen mv. gjøres følgende endringer:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "Under XIX. Overgangsregler, Fastsettelse av aksjens skjermingsgrunnlag og inngangsverdi:",
        "text": "Under XIX. Overgangsregler, Fastsettelse av aksjens skjermingsgrunnlag og inngangsverdi:"
    },
    {
        "tag": "p",
        "class": "marg",
        "html": "Tredje ledd skal lyde:",
        "text": "Tredje ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Aksjonær i aksjeselskap som var morselskap i RISK-konsern 31. januar 2003, kan kreve at konsern-RISK for 2003 ikke skal inngå i skjermingsgrunnlag og inngangsverdi på aksjene i morselskapet. Adgangen til å kreve endring av inngangsverdi etter denne bestemmelsen gjelder bare i tilfeller der avsatt utbytte i 2003 i ett eller flere konsernselskap, ikke er tatt til inntekt av mottakende selskap i konsernet i 2003. Ved endring av aksjonærens inngangsverdi skal konsernbidrag fra datterselskap til morselskap i RISK-konsernet komme til fradrag i aksjonærens inngangsverdi. Endring kan kun kreves av aksjonærer som har eid aksjene i hele perioden fra og med 1. januar 2004 til endring av inngangsverdi kreves. Krav om endring av inngangsverdi må fremsettes innen utløpet av 2008.</td></tr>",
        "text": "(3) Aksjonær i aksjeselskap som var morselskap i RISK-konsern 31. januar 2003, kan kreve at konsern-RISK for 2003 ikke skal inngå i skjermingsgrunnlag og inngangsverdi på aksjene i morselskapet. Adgangen til å kreve endring av inngangsverdi etter denne bestemmelsen gjelder bare i tilfeller der avsatt utbytte i 2003 i ett eller flere konsernselskap, ikke er tatt til inntekt av mottakende selskap i konsernet i 2003. Ved endring av aksjonærens inngangsverdi skal konsernbidrag fra datterselskap til morselskap i RISK-konsernet komme til fradrag i aksjonærens inngangsverdi. Endring kan kun kreves av aksjonærer som har eid aksjene i hele perioden fra og med 1. januar 2004 til endring av inngangsverdi kreves. Krav om endring av inngangsverdi må fremsettes innen utløpet av 2008."
    },
    {
        "tag": "p",
        "class": "marg",
        "html": "Nåværende tredje til sjette ledd blir fjerde til syvende ledd.",
        "text": "Nåværende tredje til sjette ledd blir fjerde til syvende ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "marg",
        "html": "Under VIII. Om endringer i <a data-id=\"lov/1980-06-13-24\" class=\" reference\" href=\"/lov/1980-06-13-24\">lov 13. juni 1980 nr. 24</a> om ligningsforvaltning (ligningsloven):",
        "text": "Under VIII. Om endringer i lov 13. juni 1980 nr. 24 om ligningsforvaltning (ligningsloven):"
    },
    {
        "tag": "p",
        "class": "marg",
        "html": "Endringene i § 6-10 nr. 1 oppheves.",
        "text": "Endringene i § 6-10 nr. 1 oppheves."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Endringene under I trer i kraft straks med virkning fra og med inntektsåret 2005.",
        "text": "Endringene under I trer i kraft straks med virkning fra og med inntektsåret 2005."
    },
    {
        "tag": "p",
        "class": "avsnitt",
        "html": "Endringen under II trer i kraft straks.",
        "text": "Endringen under II trer i kraft straks."
    }
]