[
    {
        "tag": "p",
        "class": "marg",
        "html": "<a data-id=\"forarbeid/otprp-47-200708\" class=\" reference\" href=\"/forarbeid/otprp-47-200708\">Ot.prp.nr.47 (2007–2008)</a>, <a data-id=\"forarbeid/inns-o-18-200809\" class=\" reference\" href=\"/forarbeid/inns-o-18-200809\">Innst.O.nr.18 (2008–2009)</a> og <a data-id=\"forarbeid/besl-o-43-200809\" class=\" reference\" href=\"/forarbeid/besl-o-43-200809\">Besl.O.nr.43 (2008–2009)</a>. Odels- og lagtingsvedtak hhv. 5. og 9. desember 2008. Fremmet av Kunnskapsdepartementet.",
        "text": "Ot.prp.nr.47 (2007–2008), Innst.O.nr.18 (2008–2009) og Besl.O.nr.43 (2008–2009). Odels- og lagtingsvedtak hhv. 5. og 9. desember 2008. Fremmet av Kunnskapsdepartementet."
    },
    {
        "tag": "p",
        "class": "marg",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/2005-06-17-64\" class=\" reference\" href=\"/lov/2005-06-17-64\">Lov 17. juni 2005 nr. 64</a> om barnehager (barnehageloven).",
        "text": "Lov 17. juni 2005 nr. 64 om barnehager (barnehageloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2005-06-17-64\" class=\" reference\" href=\"/lov/2005-06-17-64\">lov 17. juni 2005 nr. 64</a> om barnehager gjøres følgende endring:",
        "text": "I lov 17. juni 2005 nr. 64 om barnehager gjøres følgende endring:"
    },
    {
        "tag": "p",
        "class": "marg",
        "html": "<a data-id=\"lov/2005-06-17-64/§1\" class=\" reference\" href=\"/lov/2005-06-17-64/%C2%A71\">§ 1</a> skal lyde:",
        "text": "§ 1 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2005-06-17-64/§1\" class=\" reference\" href=\"/lov/2005-06-17-64/%C2%A71\">§ 1</a>. <em class=\" \">Formål</em>",
        "text": "§ 1. Formål"
    },
    {
        "tag": "p",
        "class": "avsnitt",
        "html": "Barnehagen skal i samarbeid og forståelse med hjemmet ivareta barnas behov for omsorg og lek, og fremme læring og danning som grunnlag for allsidig utvikling. Barnehagen skal bygge på grunnleggende verdier i kristen og humanistisk arv og tradisjon, slik som respekt for menneskeverdet og naturen, på åndsfrihet, nestekjærlighet, tilgivelse, likeverd og solidaritet, verdier som kommer til uttrykk i ulike religioner og livssyn og som er forankret i menneskerettighetene.",
        "text": "Barnehagen skal i samarbeid og forståelse med hjemmet ivareta barnas behov for omsorg og lek, og fremme læring og danning som grunnlag for allsidig utvikling. Barnehagen skal bygge på grunnleggende verdier i kristen og humanistisk arv og tradisjon, slik som respekt for menneskeverdet og naturen, på åndsfrihet, nestekjærlighet, tilgivelse, likeverd og solidaritet, verdier som kommer til uttrykk i ulike religioner og livssyn og som er forankret i menneskerettighetene."
    },
    {
        "tag": "p",
        "class": "avsnitt",
        "html": "Barna skal få utfolde skaperglede, undring og utforskertrang. De skal lære å ta vare på seg selv, hverandre og naturen. Barna skal utvikle grunnleggende kunnskaper og ferdigheter. De skal ha rett til medvirkning tilpasset alder og forutsetninger.",
        "text": "Barna skal få utfolde skaperglede, undring og utforskertrang. De skal lære å ta vare på seg selv, hverandre og naturen. Barna skal utvikle grunnleggende kunnskaper og ferdigheter. De skal ha rett til medvirkning tilpasset alder og forutsetninger."
    },
    {
        "tag": "p",
        "class": "avsnitt",
        "html": "Barnehagen skal møte barna med tillit og respekt, og anerkjenne barndommens egenverdi. Den skal bidra til trivsel og glede i lek og læring, og være et utfordrende og trygt sted for fellesskap og vennskap. Barnehagen skal fremme demokrati og likestilling og motarbeide alle former for diskriminering.",
        "text": "Barnehagen skal møte barna med tillit og respekt, og anerkjenne barndommens egenverdi. Den skal bidra til trivsel og glede i lek og læring, og være et utfordrende og trygt sted for fellesskap og vennskap. Barnehagen skal fremme demokrati og likestilling og motarbeide alle former for diskriminering."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]