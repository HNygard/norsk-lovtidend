[
    {
        "tag": "p",
        "class": "marg",
        "html": "Ot.prp.nr.46 (2007–2008), Innst.O.nr.22 (2008–2009) og Besl.O.nr.42 (2008–2009). Odels- og lagtingsvedtak hhv. 5. og 9. desember 2008. Fremmet av Kunnskapsdepartementet.",
        "text": "Ot.prp.nr.46 (2007–2008), Innst.O.nr.22 (2008–2009) og Besl.O.nr.42 (2008–2009). Odels- og lagtingsvedtak hhv. 5. og 9. desember 2008. Fremmet av Kunnskapsdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "Lov 17. juli 1998 nr. 61 om grunnskolen og den vidaregåande opplæringa (opplæringslova).",
        "text": "Lov 17. juli 1998 nr. 61 om grunnskolen og den vidaregåande opplæringa (opplæringslova)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 17. juli 1998 nr. 61 om grunnskolen og den vidaregåande opplæringa gjøres følgende endringer:",
        "text": "I lov 17. juli 1998 nr. 61 om grunnskolen og den vidaregåande opplæringa gjøres følgende endringer:"
    },
    {
        "tag": "p",
        "class": "marg",
        "html": "§ 1-1 skal lyde:",
        "text": "§ 1-1 skal lyde:"
    },
    {
        "tag": "div",
        "class": "paragraf",
        "html": "§ 1-1. <em class=\" \">Formålet med opplæringa</em>",
        "text": "§ 1-1. Formålet med opplæringa"
    },
    {
        "tag": "p",
        "class": "avsnitt",
        "html": "Opplæringa i skole og lærebedrift skal, i samarbeid og forståing med heimen, opne dører mot verda og framtida og gi elevane og lærlingane historisk og kulturell innsikt og forankring.",
        "text": "Opplæringa i skole og lærebedrift skal, i samarbeid og forståing med heimen, opne dører mot verda og framtida og gi elevane og lærlingane historisk og kulturell innsikt og forankring."
    },
    {
        "tag": "p",
        "class": "avsnitt",
        "html": "Opplæringa skal byggje på grunnleggjande verdiar i kristen og humanistisk arv og tradisjon, slik som respekt for menneskeverdet og naturen, på åndsfridom, nestekjærleik, tilgjeving, likeverd og solidaritet, verdiar som òg kjem til uttrykk i ulike religionar og livssyn og som er forankra i menneskerettane.",
        "text": "Opplæringa skal byggje på grunnleggjande verdiar i kristen og humanistisk arv og tradisjon, slik som respekt for menneskeverdet og naturen, på åndsfridom, nestekjærleik, tilgjeving, likeverd og solidaritet, verdiar som òg kjem til uttrykk i ulike religionar og livssyn og som er forankra i menneskerettane."
    },
    {
        "tag": "p",
        "class": "avsnitt",
        "html": "Opplæringa skal bidra til å utvide kjennskapen til og forståinga av den nasjonale kulturarven og vår felles internasjonale kulturtradisjon.",
        "text": "Opplæringa skal bidra til å utvide kjennskapen til og forståinga av den nasjonale kulturarven og vår felles internasjonale kulturtradisjon."
    },
    {
        "tag": "p",
        "class": "avsnitt",
        "html": "Opplæringa skal gi innsikt i kulturelt mangfald og vise respekt for den einskilde si overtyding. Ho skal fremje demokrati, likestilling og vitskapleg tenkjemåte.",
        "text": "Opplæringa skal gi innsikt i kulturelt mangfald og vise respekt for den einskilde si overtyding. Ho skal fremje demokrati, likestilling og vitskapleg tenkjemåte."
    },
    {
        "tag": "p",
        "class": "avsnitt",
        "html": "Elevane og lærlingane skal utvikle kunnskap, dugleik og holdningar for å kunne meistre liva sine og for å kunne delta i arbeid og fellesskap i samfunnet. Dei skal få utfalde skaparglede, engasjement og utforskartrong.",
        "text": "Elevane og lærlingane skal utvikle kunnskap, dugleik og holdningar for å kunne meistre liva sine og for å kunne delta i arbeid og fellesskap i samfunnet. Dei skal få utfalde skaparglede, engasjement og utforskartrong."
    },
    {
        "tag": "p",
        "class": "avsnitt",
        "html": "Elevane og lærlingane skal lære å tenkje kritisk og handle etisk og miljøbevisst. Dei skal ha medansvar og rett til medverknad.",
        "text": "Elevane og lærlingane skal lære å tenkje kritisk og handle etisk og miljøbevisst. Dei skal ha medansvar og rett til medverknad."
    },
    {
        "tag": "p",
        "class": "avsnitt",
        "html": "Skolen og lærebedrifta skal møte elevane og lærlingane med tillit, respekt og krav og gi dei utfordringar som fremjar danning og lærelyst. Alle former for diskriminering skal motarbeidast.",
        "text": "Skolen og lærebedrifta skal møte elevane og lærlingane med tillit, respekt og krav og gi dei utfordringar som fremjar danning og lærelyst. Alle former for diskriminering skal motarbeidast."
    },
    {
        "tag": "p",
        "class": "marg",
        "html": "§ 1-2 skal lyde:",
        "text": "§ 1-2 skal lyde:"
    },
    {
        "tag": "div",
        "class": "paragraf",
        "html": "§ 1-2. <em class=\" \">Verkeområdet for lova</em>",
        "text": "§ 1-2. Verkeområdet for lova"
    },
    {
        "tag": "p",
        "class": "avsnitt",
        "html": "Lova gjeld grunnskoleopplæring og vidaregåande opplæring i offentlege skolar og lærebedrifter dersom ikkje noko anna er særskilt fastsett.",
        "text": "Lova gjeld grunnskoleopplæring og vidaregåande opplæring i offentlege skolar og lærebedrifter dersom ikkje noko anna er særskilt fastsett."
    },
    {
        "tag": "p",
        "class": "avsnitt",
        "html": "Lova gjeld også for grunnskoleopplæring og vidaregåande opplæring i private grunnskolar som ikkje mottek statstilskot etter privatskolelova, og for privat heimeopplæring i grunnskolen.",
        "text": "Lova gjeld også for grunnskoleopplæring og vidaregåande opplæring i private grunnskolar som ikkje mottek statstilskot etter privatskolelova, og for privat heimeopplæring i grunnskolen."
    },
    {
        "tag": "p",
        "class": "avsnitt",
        "html": "For opplæring som er spesielt organisert for vaksne, og som kommunen eller fylkeskommunen har ansvaret for, gjeld kapittel 4A.",
        "text": "For opplæring som er spesielt organisert for vaksne, og som kommunen eller fylkeskommunen har ansvaret for, gjeld kapittel 4A."
    },
    {
        "tag": "p",
        "class": "marg",
        "html": "§ 2-3 fjerde ledd tredje punktum skal lyde:",
        "text": "§ 2-3 fjerde ledd tredje punktum skal lyde:"
    },
    {
        "tag": "p",
        "class": "avsnitt",
        "html": "Rektor skal organisere skolen i samsvar med første leddet og forskrifter etter tredje leddet og i samsvar med § 1-1 og forskrifter etter § 1-3.",
        "text": "Rektor skal organisere skolen i samsvar med første leddet og forskrifter etter tredje leddet og i samsvar med § 1-1 og forskrifter etter § 1-3."
    },
    {
        "tag": "p",
        "class": "marg",
        "html": "§ 2-12 andre ledd skal lyde:",
        "text": "§ 2-12 andre ledd skal lyde:"
    },
    {
        "tag": "p",
        "class": "avsnitt",
        "html": "§§ 1-1, 1-3, 2-3, 2-3 a og 2-4 i lova med forskrifter gjeld for innhaldet og for vurdering i privat grunnskole så langt reglane ikkje kjem i strid med Noregs folkerettslege plikter.",
        "text": "§§ 1-1, 1-3, 2-3, 2-3 a og 2-4 i lova med forskrifter gjeld for innhaldet og for vurdering i privat grunnskole så langt reglane ikkje kjem i strid med Noregs folkerettslege plikter."
    },
    {
        "tag": "p",
        "class": "marg",
        "html": "§ 2-13 skal lyde:",
        "text": "§ 2-13 skal lyde:"
    },
    {
        "tag": "p",
        "class": "avsnitt",
        "html": "§§ 1-1, 1-3, 2-3 og 2-4 i lova med forskrifter gjeld for innhaldet i privat grunnskoleopplæring i heimen så langt reglane ikkje kjem i strid med Noregs folkerettslege plikter.",
        "text": "§§ 1-1, 1-3, 2-3 og 2-4 i lova med forskrifter gjeld for innhaldet i privat grunnskoleopplæring i heimen så langt reglane ikkje kjem i strid med Noregs folkerettslege plikter."
    },
    {
        "tag": "p",
        "class": "marg",
        "html": "§ 3-4 andre ledd tredje punktum skal lyde:",
        "text": "§ 3-4 andre ledd tredje punktum skal lyde:"
    },
    {
        "tag": "p",
        "class": "avsnitt",
        "html": "Rektor skal organisere skolen i samsvar med forskrifter etter første leddet og i samsvar med §§ 1-1 og 3-3 og forskrifter etter § 1-3.",
        "text": "Rektor skal organisere skolen i samsvar med forskrifter etter første leddet og i samsvar med §§ 1-1 og 3-3 og forskrifter etter § 1-3."
    },
    {
        "tag": "p",
        "class": "marg",
        "html": "§ 4A-6 skal lyde:",
        "text": "§ 4A-6 skal lyde:"
    },
    {
        "tag": "p",
        "class": "avsnitt",
        "html": "§ 1-1 gjeld så langt det passar for opplæring etter dette kapitlet. Læreplanar etter §§ 1-3, 2-3, 3-4 og 6-4 gjeld med dei tilpassingar som følgjer av dette kapitlet.",
        "text": "§ 1-1 gjeld så langt det passar for opplæring etter dette kapitlet. Læreplanar etter §§ 1-3, 2-3, 3-4 og 6-4 gjeld med dei tilpassingar som følgjer av dette kapitlet."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer. De enkelte bestemmelser kan settes i kraft til ulik tid.",
        "text": "Loven gjelder fra den tid Kongen bestemmer. De enkelte bestemmelser kan settes i kraft til ulik tid."
    }
]