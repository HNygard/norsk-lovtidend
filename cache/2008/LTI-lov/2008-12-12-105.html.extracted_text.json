[
    {
        "tag": "p",
        "class": "marg",
        "html": "<a data-id=\"forarbeid/otprp-83-200708\" class=\" reference\" href=\"/forarbeid/otprp-83-200708\">Ot.prp.nr.83 (2007–2008)</a>, <a data-id=\"forarbeid/inns-o-4-200809\" class=\" reference\" href=\"/forarbeid/inns-o-4-200809\">Innst.O.nr.4 (2008–2009)</a> og <a data-id=\"forarbeid/besl-o-7-200809\" class=\" reference\" href=\"/forarbeid/besl-o-7-200809\">Besl.O.nr.7 (2008–2009)</a>. Odels- og lagtingsvedtak hhv. 20. og 25. november 2008. Fremmet av Kunnskapsdepartementet.",
        "text": "Ot.prp.nr.83 (2007–2008), Innst.O.nr.4 (2008–2009) og Besl.O.nr.7 (2008–2009). Odels- og lagtingsvedtak hhv. 20. og 25. november 2008. Fremmet av Kunnskapsdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/2005-04-01-15\" class=\" reference\" href=\"/lov/2005-04-01-15\">Lov 1. april 2005 nr. 15</a> om universiteter og høyskoler.",
        "text": "Lov 1. april 2005 nr. 15 om universiteter og høyskoler."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2005-04-01-15\" class=\" reference\" href=\"/lov/2005-04-01-15\">lov 1. april 2005 nr. 15</a> om universiteter og høyskoler gjøres det følgende endringer:",
        "text": "I lov 1. april 2005 nr. 15 om universiteter og høyskoler gjøres det følgende endringer:"
    },
    {
        "tag": "p",
        "class": "marg",
        "html": "Lovens tittel skal lyde:",
        "text": "Lovens tittel skal lyde:"
    },
    {
        "tag": "p",
        "class": "marg",
        "html": "<em class=\" \"><a data-id=\"lov/2005-04-01-15\" class=\" reference\" href=\"/lov/2005-04-01-15\">Lov 1. april 2005 nr. 15</a> om universiteter og høyskoler (universitets- og høyskoleloven)</em>",
        "text": "Lov 1. april 2005 nr. 15 om universiteter og høyskoler (universitets- og høyskoleloven)"
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§1-4\" class=\" reference\" href=\"/lov/2005-04-01-15/%C2%A71-4\">§ 1-4</a> Særlig ansvar for enkelte institusjoner annet ledd skal lyde:",
        "text": "§ 1-4 Særlig ansvar for enkelte institusjoner annet ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Universitetet i Bergen, Universitetet i Oslo, Universitetet i Tromsø og Norges teknisk-naturvitenskapelige universitet har et særskilt nasjonalt ansvar for å bygge opp, drive og vedlikeholde museer med vitenskapelige samlinger og publikumsutstillinger. Departementet kan gi nærmere forskrift om samarbeid og arbeidsdeling mellom universitetene på dette området.</td></tr>",
        "text": "(2) Universitetet i Bergen, Universitetet i Oslo, Universitetet i Tromsø og Norges teknisk-naturvitenskapelige universitet har et særskilt nasjonalt ansvar for å bygge opp, drive og vedlikeholde museer med vitenskapelige samlinger og publikumsutstillinger. Departementet kan gi nærmere forskrift om samarbeid og arbeidsdeling mellom universitetene på dette området."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§3-2\" class=\" reference\" href=\"/lov/2005-04-01-15/%C2%A73-2\">§ 3-2</a> Grader, yrkesutdanninger og titler første ledd skal lyde:",
        "text": "§ 3-2 Grader, yrkesutdanninger og titler første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Kongen bestemmer hvilke grader og yrkesutdanninger en institusjon kan gi, den tid det enkelte studium skal kunne gjennomføres på, og hvilken tittel graden eller yrkesutdanningen gir rett til. Departementet kan gi forskrift om et nasjonalt kvalifikasjonsrammeverk og om institusjonenes adgang til å gi grader og yrkesutdanninger i samarbeid med andre institusjoner. Departementet kan gi forskrift om krav til høyere grad og om omfang av selvstendig arbeid i høyere grad.</td></tr>",
        "text": "(1) Kongen bestemmer hvilke grader og yrkesutdanninger en institusjon kan gi, den tid det enkelte studium skal kunne gjennomføres på, og hvilken tittel graden eller yrkesutdanningen gir rett til. Departementet kan gi forskrift om et nasjonalt kvalifikasjonsrammeverk og om institusjonenes adgang til å gi grader og yrkesutdanninger i samarbeid med andre institusjoner. Departementet kan gi forskrift om krav til høyere grad og om omfang av selvstendig arbeid i høyere grad."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§3-4\" class=\" reference\" href=\"/lov/2005-04-01-15/%C2%A73-4\">§ 3-4</a> skal lyde:",
        "text": "§ 3-4 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2005-04-01-15/§3-4\" class=\" reference\" href=\"/lov/2005-04-01-15/%C2%A73-4\">§ 3-4</a>. <em class=\" \">Generell godkjenning</em>",
        "text": "§ 3-4. Generell godkjenning"
    },
    {
        "tag": "p",
        "class": "avsnitt",
        "html": "NOKUT avgjør, etter søknad fra enkeltpersoner, om utdanning fra utenlandsk høyere utdanningsinstitusjon eller norsk institusjon som ikke går inn under loven, skal gis generell godkjenning slik at utdanningen i nivå og omfang godkjennes som likestilt med akkreditert norsk høyere utdanning. Departementet kan gi forskrift om saksbehandling og klageadgang etter denne bestemmelsen.",
        "text": "NOKUT avgjør, etter søknad fra enkeltpersoner, om utdanning fra utenlandsk høyere utdanningsinstitusjon eller norsk institusjon som ikke går inn under loven, skal gis generell godkjenning slik at utdanningen i nivå og omfang godkjennes som likestilt med akkreditert norsk høyere utdanning. Departementet kan gi forskrift om saksbehandling og klageadgang etter denne bestemmelsen."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§3-5\" class=\" reference\" href=\"/lov/2005-04-01-15/%C2%A73-5\">§ 3-5</a> skal lyde:",
        "text": "§ 3-5 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2005-04-01-15/§3-5\" class=\" reference\" href=\"/lov/2005-04-01-15/%C2%A73-5\">§ 3-5</a>. <em class=\" \">Godskriving og faglig godkjenning</em>",
        "text": "§ 3-5. Godskriving og faglig godkjenning"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Universiteter og høyskoler som tilbyr akkrediterte studier etter denne lov, skal godskrive beståtte emner, fag, eksamener eller prøver fra andre universiteter og høyskoler som tilbyr akkrediterte studier med samme antall studiepoeng i den utstrekning de oppfyller de faglige krav for en bestemt eksamen, grad eller utdanning ved institusjonen. Vedkommende institusjon skal påse at det ikke gis dobbel uttelling for samme faginnhold.</td></tr>",
        "text": "(1) Universiteter og høyskoler som tilbyr akkrediterte studier etter denne lov, skal godskrive beståtte emner, fag, eksamener eller prøver fra andre universiteter og høyskoler som tilbyr akkrediterte studier med samme antall studiepoeng i den utstrekning de oppfyller de faglige krav for en bestemt eksamen, grad eller utdanning ved institusjonen. Vedkommende institusjon skal påse at det ikke gis dobbel uttelling for samme faginnhold."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Universiteter og høyskoler som tilbyr akkrediterte studier etter denne lov, kan gi fritak for deler av utdanning på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak. Departementet kan pålegge institusjonene å samordne sin praksis.</td></tr>",
        "text": "(2) Universiteter og høyskoler som tilbyr akkrediterte studier etter denne lov, kan gi fritak for deler av utdanning på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak. Departementet kan pålegge institusjonene å samordne sin praksis."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Universiteter og høyskoler som er akkrediterte etter denne lov avgjør selv søknader fra enkeltpersoner om godkjenning av annen høyere utdanning som faglig jevngod med utdanning som tilbys ved den enkelte institusjon. Godkjenning etter denne bestemmelsen gir rett til å bruke den tittel som er fastsatt for den utdanningen det er jevnført med.</td></tr>",
        "text": "(3) Universiteter og høyskoler som er akkrediterte etter denne lov avgjør selv søknader fra enkeltpersoner om godkjenning av annen høyere utdanning som faglig jevngod med utdanning som tilbys ved den enkelte institusjon. Godkjenning etter denne bestemmelsen gir rett til å bruke den tittel som er fastsatt for den utdanningen det er jevnført med."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> I særlige tilfeller kan godkjenning etter tredje ledd gis helt eller delvis på grunnlag av kunnskaper som er dokumentert på annen måte enn ved eksamen. Prøve til kontroll av de dokumenterte kunnskaper eller tilleggsprøve kan kreves avlagt.</td></tr>",
        "text": "(4) I særlige tilfeller kan godkjenning etter tredje ledd gis helt eller delvis på grunnlag av kunnskaper som er dokumentert på annen måte enn ved eksamen. Prøve til kontroll av de dokumenterte kunnskaper eller tilleggsprøve kan kreves avlagt."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(5)</span> NOKUT har ansvar for å formidle informasjon om institusjonenes vedtak om godkjenning av høyere utdanning etter tredje ledd og skal legge til rette for en samordnet nasjonal praksis. Departementet kan i forskrift gi regler om NOKUTs ansvar og myndighet.</td></tr>",
        "text": "(5) NOKUT har ansvar for å formidle informasjon om institusjonenes vedtak om godkjenning av høyere utdanning etter tredje ledd og skal legge til rette for en samordnet nasjonal praksis. Departementet kan i forskrift gi regler om NOKUTs ansvar og myndighet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(6)</span> For vurdering av utenlandsk doktorgrad i andre tilfeller enn ved søknad på utlyst stilling ved institusjonen, kan styret ved institusjonen fastsette at søkeren skal betale et vederlag som dekker institusjonens utgifter for vurderingen.</td></tr>",
        "text": "(6) For vurdering av utenlandsk doktorgrad i andre tilfeller enn ved søknad på utlyst stilling ved institusjonen, kan styret ved institusjonen fastsette at søkeren skal betale et vederlag som dekker institusjonens utgifter for vurderingen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(7)</span> Departementet kan gi forskrift om saksbehandling og klageadgang etter denne bestemmelsen.</td></tr>",
        "text": "(7) Departementet kan gi forskrift om saksbehandling og klageadgang etter denne bestemmelsen."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§3-7\" class=\" reference\" href=\"/lov/2005-04-01-15/%C2%A73-7\">§ 3-7</a> Studentopptak mv. sjette, syvende og åttende ledd skal lyde:",
        "text": "§ 3-7 Studentopptak mv. sjette, syvende og åttende ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(6)</span> Bruk av falske vitnemål eller andre falske dokumenter er forbudt. Tilsvarende gjelder for dokumenter utstedt fra falske institusjoner. Departementet kan i forskrift gi utfyllende bestemmelser om hva som anses som falske vitnemål, falske dokumenter og dokumenter utstedt fra falske institusjoner etter denne bestemmelsen.</td></tr>",
        "text": "(6) Bruk av falske vitnemål eller andre falske dokumenter er forbudt. Tilsvarende gjelder for dokumenter utstedt fra falske institusjoner. Departementet kan i forskrift gi utfyllende bestemmelser om hva som anses som falske vitnemål, falske dokumenter og dokumenter utstedt fra falske institusjoner etter denne bestemmelsen."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(7)</span> Dersom en institusjon under denne lov, NOKUT eller Samordna opptak oppdager at en søker har levert falskt vitnemål eller andre falske dokumenter eller dokumenter utstedt fra falske institusjoner, skal de gjensidig informere hverandre etter at forholdet er anmeldt til politiet. Departementet kan i forskrift gi utfyllende bestemmelser om informasjonsutvekslingen mv.</td></tr>",
        "text": "(7) Dersom en institusjon under denne lov, NOKUT eller Samordna opptak oppdager at en søker har levert falskt vitnemål eller andre falske dokumenter eller dokumenter utstedt fra falske institusjoner, skal de gjensidig informere hverandre etter at forholdet er anmeldt til politiet. Departementet kan i forskrift gi utfyllende bestemmelser om informasjonsutvekslingen mv."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(8)</span> Den som har søkt opptak eller godkjenning etter <a data-id=\"lov/2005-04-01-15/§3-4\" class=\" reference\" href=\"/lov/2005-04-01-15/%C2%A73-4\">§§ 3-4</a> og <a data-id=\"lov/2005-04-01-15/§3-5\" class=\" reference\" href=\"/lov/2005-04-01-15/%C2%A73-5\">3-5</a> ved bruk av falskt vitnemål eller andre falske dokumenter eller dokumenter utstedt fra falske institusjoner, vil få nevnte papirer inndratt og vil ikke gis opptak eller få godkjent utdanning i inntil ett år. Vedtak om inndragning og vedtak om karantenetid etter denne bestemmelse treffes av styret selv eller institusjonens klagenemnd med to tredels flertall. Departementet eller særskilt klageorgan oppnevnt av departementet, jf. <a data-id=\"lov/2005-04-01-15/§5-1\" class=\" reference\" href=\"/lov/2005-04-01-15/%C2%A75-1\">§ 5-1</a> sjuende ledd, er klageinstans.</td></tr>",
        "text": "(8) Den som har søkt opptak eller godkjenning etter §§ 3-4 og 3-5 ved bruk av falskt vitnemål eller andre falske dokumenter eller dokumenter utstedt fra falske institusjoner, vil få nevnte papirer inndratt og vil ikke gis opptak eller få godkjent utdanning i inntil ett år. Vedtak om inndragning og vedtak om karantenetid etter denne bestemmelse treffes av styret selv eller institusjonens klagenemnd med to tredels flertall. Departementet eller særskilt klageorgan oppnevnt av departementet, jf. § 5-1 sjuende ledd, er klageinstans."
    },
    {
        "tag": "p",
        "class": "marg",
        "html": "Nåværende syvende ledd blir nytt niende ledd.",
        "text": "Nåværende syvende ledd blir nytt niende ledd."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§4-5\" class=\" reference\" href=\"/lov/2005-04-01-15/%C2%A74-5\">§ 4-5</a> Rett til fødselspermisjon første ledd skal lyde:",
        "text": "§ 4-5 Rett til fødselspermisjon første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> En student som får barn under studiene, skal gis rett til permisjon fra studiene under svangerskap og til omsorg for barn. I permisjonsperioden har studenten fortsatt status som student ved institusjonen og har rett til å gjenoppta sine studier på tilsvarende nivå som før permisjonen. Departementet kan gi forskrift om studenters adgang til utsatt eksamen i forbindelse med fødsel. Bestemmelsene i <a data-id=\"lov/2005-06-17-62/§12-1\" class=\" reference\" href=\"/lov/2005-06-17-62/%C2%A712-1\">arbeidsmiljøloven §§ 12-1</a> til <a data-id=\"lov/2005-06-17-62/§12-5\" class=\" reference\" href=\"/lov/2005-06-17-62/%C2%A712-5\">12-5</a> og § <a data-id=\"lov/2005-06-17-62/§12-7\" class=\" reference\" href=\"/lov/2005-06-17-62/%C2%A712-7\">12-7</a> gjelder så langt de passer.</td></tr>",
        "text": "(1) En student som får barn under studiene, skal gis rett til permisjon fra studiene under svangerskap og til omsorg for barn. I permisjonsperioden har studenten fortsatt status som student ved institusjonen og har rett til å gjenoppta sine studier på tilsvarende nivå som før permisjonen. Departementet kan gi forskrift om studenters adgang til utsatt eksamen i forbindelse med fødsel. Bestemmelsene i arbeidsmiljøloven §§ 12-1 til 12-5 og § 12-7 gjelder så langt de passer."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§4-8\" class=\" reference\" href=\"/lov/2005-04-01-15/%C2%A74-8\">§ 4-8</a> Utestenging og bortvisning første og annet ledd skal lyde:",
        "text": "§ 4-8 Utestenging og bortvisning første og annet ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> En student som tross skriftlig advarsel fra styret gjentatte ganger opptrer på en måte som virker grovt forstyrrende for medstudenters arbeid eller for virksomheten ved institusjonen ellers, kan etter vedtak av styret selv eller institusjonens klagenemnd, jf. <a data-id=\"lov/2005-04-01-15/§5-1\" class=\" reference\" href=\"/lov/2005-04-01-15/%C2%A75-1\">§ 5-1</a>, bortvises fra nærmere bestemte områder ved institusjonen for inntil ett år. Hvis en student etter skriftlig advarsel fra styret fortsatt ikke respekterer slik bortvisning, kan styret selv eller institusjonens klagenemnd, jf. <a data-id=\"lov/2005-04-01-15/§5-1\" class=\" reference\" href=\"/lov/2005-04-01-15/%C2%A75-1\">§ 5-1</a>, utestenge ham eller henne fra studiet og fratas retten til å gå opp til eksamen ved institusjoner under denne lov i inntil ett år. Andre universiteter og høyskoler under denne lov skal informeres om vedtaket.</td></tr>",
        "text": "(1) En student som tross skriftlig advarsel fra styret gjentatte ganger opptrer på en måte som virker grovt forstyrrende for medstudenters arbeid eller for virksomheten ved institusjonen ellers, kan etter vedtak av styret selv eller institusjonens klagenemnd, jf. § 5-1, bortvises fra nærmere bestemte områder ved institusjonen for inntil ett år. Hvis en student etter skriftlig advarsel fra styret fortsatt ikke respekterer slik bortvisning, kan styret selv eller institusjonens klagenemnd, jf. § 5-1, utestenge ham eller henne fra studiet og fratas retten til å gå opp til eksamen ved institusjoner under denne lov i inntil ett år. Andre universiteter og høyskoler under denne lov skal informeres om vedtaket."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> En student som grovt klanderverdig har opptrådt på en slik måte at det er skapt fare for liv eller helse for pasienter, klienter, barnehagebarn, elever eller andre som studenten har å gjøre med som del i klinisk undervisning eller praksisopplæring, eller som gjør seg skyldig i grove brudd på taushetsplikt eller i grovt usømmelig opptreden overfor disse, kan etter vedtak av styret selv eller institusjonens klagenemnd, jf. <a data-id=\"lov/2005-04-01-15/§5-1\" class=\" reference\" href=\"/lov/2005-04-01-15/%C2%A75-1\">§ 5-1</a>, utestenges fra studier med klinisk undervisning og praksisopplæring og fratas retten til å gå opp til eksamen i disse studiene ved institusjoner under denne lov i inntil tre år. Andre universiteter og høyskoler under denne lov skal informeres om vedtaket. Institusjonen skal informere Sosial- og helsedirektoratet om utestenging etter dette alternativ når det gjelder studenter som følger utdanninger som kan utløse rett til autorisasjon etter <a data-id=\"lov/1999-07-02-64/§48\" class=\" reference\" href=\"/lov/1999-07-02-64/%C2%A748\">helsepersonelloven § 48</a> første ledd.</td></tr>",
        "text": "(2) En student som grovt klanderverdig har opptrådt på en slik måte at det er skapt fare for liv eller helse for pasienter, klienter, barnehagebarn, elever eller andre som studenten har å gjøre med som del i klinisk undervisning eller praksisopplæring, eller som gjør seg skyldig i grove brudd på taushetsplikt eller i grovt usømmelig opptreden overfor disse, kan etter vedtak av styret selv eller institusjonens klagenemnd, jf. § 5-1, utestenges fra studier med klinisk undervisning og praksisopplæring og fratas retten til å gå opp til eksamen i disse studiene ved institusjoner under denne lov i inntil tre år. Andre universiteter og høyskoler under denne lov skal informeres om vedtaket. Institusjonen skal informere Sosial- og helsedirektoratet om utestenging etter dette alternativ når det gjelder studenter som følger utdanninger som kan utløse rett til autorisasjon etter helsepersonelloven § 48 første ledd."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§5-3\" class=\" reference\" href=\"/lov/2005-04-01-15/%C2%A75-3\">§ 5-3</a> Klage over karakterfastsetting – rett til begrunnelse første ledd skal lyde:",
        "text": "§ 5-3 Klage over karakterfastsetting – rett til begrunnelse første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Studenten har rett til å få en begrunnelse for karakterfastsettingen av sine prestasjoner. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse, dersom studenten får meddelt karakteren elektronisk og kan fremsette krav om begrunnelse på tilsvarende måte, fremsettes innen én uke fra karakteren ble kunngjort. Ved annen type kunngjøring må krav om begrunnelse fremsettes innen én uke fra kandidaten fikk kjennskap til karakteren, likevel ikke mer enn tre uker fra karakteren ble kunngjort.</td></tr>",
        "text": "(1) Studenten har rett til å få en begrunnelse for karakterfastsettingen av sine prestasjoner. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse, dersom studenten får meddelt karakteren elektronisk og kan fremsette krav om begrunnelse på tilsvarende måte, fremsettes innen én uke fra karakteren ble kunngjort. Ved annen type kunngjøring må krav om begrunnelse fremsettes innen én uke fra kandidaten fikk kjennskap til karakteren, likevel ikke mer enn tre uker fra karakteren ble kunngjort."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§6-5\" class=\" reference\" href=\"/lov/2005-04-01-15/%C2%A76-5\">§ 6-5</a> Midlertidig ansettelse i undervisnings- og forskerstillinger første ledd skal lyde:",
        "text": "§ 6-5 Midlertidig ansettelse i undervisnings- og forskerstillinger første ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Dersom det til fast undervisnings- og forskerstilling ved en høyere utdanningsinstitusjon ikke har meldt seg søker som etter fastsatte vilkår eller ansettelsesmyndighetens vurdering er klart kvalifisert for fast ansettelse, og det ikke er sannsynlig at kvalifisert søker vil melde seg ved ny kunngjøring, kan likevel en søker ansettes for begrenset tid når:</td></tr>",
        "text": "(1) Dersom det til fast undervisnings- og forskerstilling ved en høyere utdanningsinstitusjon ikke har meldt seg søker som etter fastsatte vilkår eller ansettelsesmyndighetens vurdering er klart kvalifisert for fast ansettelse, og det ikke er sannsynlig at kvalifisert søker vil melde seg ved ny kunngjøring, kan likevel en søker ansettes for begrenset tid når:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">muligheten for tidsbegrenset ansettelse er nevnt i kunngjøringen, og</td>\n</tr>",
        "text": "a)\tmuligheten for tidsbegrenset ansettelse er nevnt i kunngjøringen, og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">vedkommende, etter ansettelsesmyndighetens vurdering, har forutsetninger for å skaffe seg de nødvendige kvalifikasjoner i løpet av ansettelsesperioden.</td>\n</tr>",
        "text": "b)\tvedkommende, etter ansettelsesmyndighetens vurdering, har forutsetninger for å skaffe seg de nødvendige kvalifikasjoner i løpet av ansettelsesperioden."
    },
    {
        "tag": "p",
        "class": "avsnitt",
        "html": "Ansettelsesmyndigheten fastsetter ansettelsesperioden, som ikke må vare over tre år. Ansettelsesperioden kan dog forlenges med den tid det tar å få gjennomført en forsvarlig vurdering av vedkommendes kvalifikasjoner, men ikke ut over seks måneder. Tidsrommet kan deretter ikke forlenges, og ny tidsbegrenset ansettelse av vedkommende kan heller ikke skje. Ved utløpet av ansettelsesperioden har vedkommende krav på å bli vurdert for fast ansettelse før stillingen kunngjøres på ny.",
        "text": "Ansettelsesmyndigheten fastsetter ansettelsesperioden, som ikke må vare over tre år. Ansettelsesperioden kan dog forlenges med den tid det tar å få gjennomført en forsvarlig vurdering av vedkommendes kvalifikasjoner, men ikke ut over seks måneder. Tidsrommet kan deretter ikke forlenges, og ny tidsbegrenset ansettelse av vedkommende kan heller ikke skje. Ved utløpet av ansettelsesperioden har vedkommende krav på å bli vurdert for fast ansettelse før stillingen kunngjøres på ny."
    },
    {
        "tag": "p",
        "class": "marg",
        "html": "<a data-id=\"lov/2005-04-01-15/§11-1\" class=\" reference\" href=\"/lov/2005-04-01-15/%C2%A711-1\">§ 11-1</a> Særskilte ansettelsesbestemmelser for statlige universiteter og høyskoler tredje, fjerde og sjette ledd skal lyde:",
        "text": "§ 11-1 Særskilte ansettelsesbestemmelser for statlige universiteter og høyskoler tredje, fjerde og sjette ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Ansettelse av prorektor, leder for avdeling og grunnenhet og administrerende direktør etter <a data-id=\"lov/2005-04-01-15/§10-3\" class=\" reference\" href=\"/lov/2005-04-01-15/%C2%A710-3\">§ 10-3</a> skal skje på grunnlag av innstilling fra et innstillingsutvalg. Styret selv fastsetter innstillingsutvalgets sammensetning og nærmere regler om innstilling m.m. Studentene skal være representert i innstillingsutvalget, hvis ikke styret enstemmig bestemmer noe annet.</td></tr>",
        "text": "(3) Ansettelse av prorektor, leder for avdeling og grunnenhet og administrerende direktør etter § 10-3 skal skje på grunnlag av innstilling fra et innstillingsutvalg. Styret selv fastsetter innstillingsutvalgets sammensetning og nærmere regler om innstilling m.m. Studentene skal være representert i innstillingsutvalget, hvis ikke styret enstemmig bestemmer noe annet."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Når særlige grunner taler for det, kan styret selv foreta ansettelse i stilling som prorektor eller leder for avdeling og grunnenhet uten forutgående kunngjøring.</td></tr>",
        "text": "(4) Når særlige grunner taler for det, kan styret selv foreta ansettelse i stilling som prorektor eller leder for avdeling og grunnenhet uten forutgående kunngjøring."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(6)</span> Hvis styret ansetter i annen administrativ lederstilling enn nevnt i tredje ledd, skal dette skje på grunnlag av innstilling fra administrerende direktør eller rektor når rektor er ansatt som daglig leder.</td></tr>",
        "text": "(6) Hvis styret ansetter i annen administrativ lederstilling enn nevnt i tredje ledd, skal dette skje på grunnlag av innstilling fra administrerende direktør eller rektor når rektor er ansatt som daglig leder."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]