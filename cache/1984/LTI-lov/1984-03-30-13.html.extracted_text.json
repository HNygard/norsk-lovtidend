[
    {
        "tag": "p",
        "class": "marg",
        "html": "Ot.prp.nr.42 (1982–1983), Innst.O.nr.33 (1983–1984) og Besl.O.nr.41 (1983–1984). Odels- og Lagtingsvedtak henholdsvis 8. og 14. mars 1984. Fremmet av Sosialdepartementet.",
        "text": "Ot.prp.nr.42 (1982–1983), Innst.O.nr.33 (1983–1984) og Besl.O.nr.41 (1983–1984). Odels- og Lagtingsvedtak henholdsvis 8. og 14. mars 1984. Fremmet av Sosialdepartementet."
    },
    {
        "tag": "h2",
        "class": "",
        "html": "Kap. I. Formål og organisasjon.",
        "text": "Kap. I. Formål og organisasjon."
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">(Lovens omfang)</em>",
        "text": "(Lovens omfang)"
    },
    {
        "tag": "p",
        "class": "avsnitt",
        "html": "Loven gjelder for A-klinikker, kursted, tilsynshjem, avrusningsstasjon og vernehjem.",
        "text": "Loven gjelder for A-klinikker, kursted, tilsynshjem, avrusningsstasjon og vernehjem."
    },
    {
        "tag": "p",
        "class": "avsnitt",
        "html": "Loven gjelder etter departementets bestemmelse også andre institusjoner og tiltak for rusmiddelbrukere.",
        "text": "Loven gjelder etter departementets bestemmelse også andre institusjoner og tiltak for rusmiddelbrukere."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">(Fylkeskommunens ansvar)</em>",
        "text": "(Fylkeskommunens ansvar)"
    },
    {
        "tag": "p",
        "class": "avsnitt",
        "html": "Enhver fylkeskommune skal sørge for planlegging, utbygging og drift av institusjoner som nevnt i <a data-id=\"lov/1984-03-30-13/§1\" class=\" reference\" href=\"/lov/1984-03-30-13/%C2%A71\">§ 1</a>, slik at behovet for behandling og omsorg i slike institusjoner blir dekket for befolkningen innen området.",
        "text": "Enhver fylkeskommune skal sørge for planlegging, utbygging og drift av institusjoner som nevnt i § 1, slik at behovet for behandling og omsorg i slike institusjoner blir dekket for befolkningen innen området."
    },
    {
        "tag": "p",
        "class": "avsnitt",
        "html": "To eller flere fylkeskommuner kan samarbeide om løsningen av oppgaver nevnt i første ledd. Departementet kan påby slikt samarbeid hvis det er påkrevet for å sikre institusjonstjenesten i enkelte områder.",
        "text": "To eller flere fylkeskommuner kan samarbeide om løsningen av oppgaver nevnt i første ledd. Departementet kan påby slikt samarbeid hvis det er påkrevet for å sikre institusjonstjenesten i enkelte områder."
    },
    {
        "tag": "p",
        "class": "avsnitt",
        "html": "Vedkommende fylkeskommune skal utarbeide en plan for løsningen av oppgaver etter første ledd, jf. annet ledd. I planen kan innpasses kommunale og private institusjoner. Planen skal godkjennes av departementet, som også kan gjøre endringer i planen.",
        "text": "Vedkommende fylkeskommune skal utarbeide en plan for løsningen av oppgaver etter første ledd, jf. annet ledd. I planen kan innpasses kommunale og private institusjoner. Planen skal godkjennes av departementet, som også kan gjøre endringer i planen."
    },
    {
        "tag": "p",
        "class": "avsnitt",
        "html": "For private institusjoner som er godkjent før denne lovs ikrafttredelse kan departementet etter søknad fra vedkommende institusjon bestemme at den på nærmere vilkår skal innpasses i planen.",
        "text": "For private institusjoner som er godkjent før denne lovs ikrafttredelse kan departementet etter søknad fra vedkommende institusjon bestemme at den på nærmere vilkår skal innpasses i planen."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">(Godkjenningsmyndighet, tilsyn m.v.)</em>",
        "text": "(Godkjenningsmyndighet, tilsyn m.v.)"
    },
    {
        "tag": "p",
        "class": "avsnitt",
        "html": "Departementet kan gi forskrifter om planlegging av alkoholinstitusjonene, og om tilsynet med dem, herunder oppnevning av tilsynsutvalg, kontrollkommisjon m.v.",
        "text": "Departementet kan gi forskrifter om planlegging av alkoholinstitusjonene, og om tilsynet med dem, herunder oppnevning av tilsynsutvalg, kontrollkommisjon m.v."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">(Regler for inntak)</em>",
        "text": "(Regler for inntak)"
    },
    {
        "tag": "p",
        "class": "avsnitt",
        "html": "Inntak i A-klinikk, kursted og avrusningsstasjon besluttes av fylkeskommunen eller av den enkelte institusjon dersom fylkeskommunen bestemmer det.",
        "text": "Inntak i A-klinikk, kursted og avrusningsstasjon besluttes av fylkeskommunen eller av den enkelte institusjon dersom fylkeskommunen bestemmer det."
    },
    {
        "tag": "p",
        "class": "avsnitt",
        "html": "Inntak i tilsynshjem og vernehjem besluttes av fylkeskommunen etter søknad fra sosialstyret/edruskapsnemnda i vedkommendes bostedskommune. For personer som ønskes overført etter <a data-id=\"lov/1958-12-12-7/§12\" class=\" reference\" href=\"/lov/1958-12-12-7/%C2%A712\">fengselslovens § 12</a> fremmes søknad direkte fra fengselsvesenet.",
        "text": "Inntak i tilsynshjem og vernehjem besluttes av fylkeskommunen etter søknad fra sosialstyret/edruskapsnemnda i vedkommendes bostedskommune. For personer som ønskes overført etter fengselslovens § 12 fremmes søknad direkte fra fengselsvesenet."
    },
    {
        "tag": "p",
        "class": "avsnitt",
        "html": "Departementet kan gi forskrifter om opptak i og utskrivning fra institusjon. Departementet kan også gi forskrifter om oppholdet, herunder om begrenset adgang til bruk av tvangsmidler.",
        "text": "Departementet kan gi forskrifter om opptak i og utskrivning fra institusjon. Departementet kan også gi forskrifter om oppholdet, herunder om begrenset adgang til bruk av tvangsmidler."
    },
    {
        "tag": "p",
        "class": "avsnitt",
        "html": "Departementet kan pålegge en institusjon å gi øyeblikkelig hjelp.",
        "text": "Departementet kan pålegge en institusjon å gi øyeblikkelig hjelp."
    },
    {
        "tag": "h2",
        "class": "",
        "html": "Kap. II. Om utgiftene.",
        "text": "Kap. II. Om utgiftene."
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">(Eierens ansvar)</em>",
        "text": "(Eierens ansvar)"
    },
    {
        "tag": "p",
        "class": "avsnitt",
        "html": "Det påligger eieren av institusjonen å utrede utgiftene til oppføring, utvidelse, ombygging og innredning av institusjonen.",
        "text": "Det påligger eieren av institusjonen å utrede utgiftene til oppføring, utvidelse, ombygging og innredning av institusjonen."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">(Statlige tilskudd)</em>",
        "text": "(Statlige tilskudd)"
    },
    {
        "tag": "p",
        "class": "avsnitt",
        "html": "Til drift av institusjoner og tiltak som inngår i plan etter <a data-id=\"lov/1984-03-30-13/§2\" class=\" reference\" href=\"/lov/1984-03-30-13/%C2%A72\">§ 2</a> gir staten årlig rammetilskudd. Tilskuddet fastsettes og utbetales til fylkeskommunene etter regler som gis av departementet.",
        "text": "Til drift av institusjoner og tiltak som inngår i plan etter § 2 gir staten årlig rammetilskudd. Tilskuddet fastsettes og utbetales til fylkeskommunene etter regler som gis av departementet."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">(Om fylkeskommunens og kommunens ansvar. Egenandel)</em>",
        "text": "(Om fylkeskommunens og kommunens ansvar. Egenandel)"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Fylkeskommunen er ansvarlig for utgiftene ved drift av institusjoner etter denne lov, såfremt institusjonen er innpasset i plan etter <a data-id=\"lov/1984-03-30-13/§2\" class=\" reference\" href=\"/lov/1984-03-30-13/%C2%A72\">§ 2</a> og institusjonen følger fylkeskommunens regler om budsjettering, regnskap og revisjon. Fylkeskommunens plikt til å dekke driftsutgifter omfatter også godkjente vedlikeholdsutgifter og godkjente utgifter til renter og avdrag for byggearbeider.</td></tr>",
        "text": "1.\tFylkeskommunen er ansvarlig for utgiftene ved drift av institusjoner etter denne lov, såfremt institusjonen er innpasset i plan etter § 2 og institusjonen følger fylkeskommunens regler om budsjettering, regnskap og revisjon. Fylkeskommunens plikt til å dekke driftsutgifter omfatter også godkjente vedlikeholdsutgifter og godkjente utgifter til renter og avdrag for byggearbeider."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Den kommune som har søkt vedkommende innlagt i tilsynshjem eller vernehjem skal yte delvis refusjon av oppholdsutgiftene til fylkeskommunen etter satser som fastsettes av departementet. Dersom en person er søkt innlagt av fengselsvesenet, jf. <a data-id=\"lov/1984-03-30-13/§4\" class=\" reference\" href=\"/lov/1984-03-30-13/%C2%A74\">§ 4</a> annet ledd, annet punktum, yter staten slik refusjon.</td></tr>",
        "text": "2.\tDen kommune som har søkt vedkommende innlagt i tilsynshjem eller vernehjem skal yte delvis refusjon av oppholdsutgiftene til fylkeskommunen etter satser som fastsettes av departementet. Dersom en person er søkt innlagt av fengselsvesenet, jf. § 4 annet ledd, annet punktum, yter staten slik refusjon."
    },
    {
        "tag": "p",
        "class": "avsnitt",
        "html": "For kommunenes utgifter kan det kreves refusjon i folketrygdytelser som vedkommende oppebærer. Slik refusjon kan ikke settes høyere enn at vedkommende får beholde et beløp som svarer til 25 pst. av folketrygdens grunnbeløp tillagt 10 pst. av tilleggspensjonen eller av fullt særtillegg, samt 25 pst. av kompensasjonstillegget.",
        "text": "For kommunenes utgifter kan det kreves refusjon i folketrygdytelser som vedkommende oppebærer. Slik refusjon kan ikke settes høyere enn at vedkommende får beholde et beløp som svarer til 25 pst. av folketrygdens grunnbeløp tillagt 10 pst. av tilleggspensjonen eller av fullt særtillegg, samt 25 pst. av kompensasjonstillegget."
    },
    {
        "tag": "p",
        "class": "avsnitt",
        "html": "Overstiger kommunens utgifter den refusjon som kan kreves etter annet ledd kan det bestemmes at vedkommende helt eller delvis skal dekke de overskytende utgifter når dette etter hans økonomiske evne finnes rimelig. Refusjon kan ikke tas i den del av folketrygdens ytelser vedkommende har krav på å få beholde i samsvar med bestemmelsene i annet ledd, og heller ikke i midler som skriver seg fra denne del av folketrygdens ytelser.",
        "text": "Overstiger kommunens utgifter den refusjon som kan kreves etter annet ledd kan det bestemmes at vedkommende helt eller delvis skal dekke de overskytende utgifter når dette etter hans økonomiske evne finnes rimelig. Refusjon kan ikke tas i den del av folketrygdens ytelser vedkommende har krav på å få beholde i samsvar med bestemmelsene i annet ledd, og heller ikke i midler som skriver seg fra denne del av folketrygdens ytelser."
    },
    {
        "tag": "p",
        "class": "avsnitt",
        "html": "Departementet gir forskrifter om slik betaling som nevnt i tredje ledd.",
        "text": "Departementet gir forskrifter om slik betaling som nevnt i tredje ledd."
    },
    {
        "tag": "p",
        "class": "avsnitt",
        "html": "Dersom vedkommende med tilbakevirkning får innvilget ytelser etter lov om folketrygd eller lovene om krigspensjonering, kan kommunen kreve refusjon i det beløp som skal etterbetales til dekning av sine utlegg til samme formål og for samme tidsrom.",
        "text": "Dersom vedkommende med tilbakevirkning får innvilget ytelser etter lov om folketrygd eller lovene om krigspensjonering, kan kommunen kreve refusjon i det beløp som skal etterbetales til dekning av sine utlegg til samme formål og for samme tidsrom."
    },
    {
        "tag": "p",
        "class": "avsnitt",
        "html": "Vedtak etter denne bestemmelsen kan påklages til fylkesmannen.",
        "text": "Vedtak etter denne bestemmelsen kan påklages til fylkesmannen."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Har vedkommende bosted i annet fylke på innleggelsestidspunktet skal fylkeskommunens utgifter dekkes av vedkommende bostedsfylke. Departementet gir forskrifter om dette.</td></tr>",
        "text": "3.\tHar vedkommende bosted i annet fylke på innleggelsestidspunktet skal fylkeskommunens utgifter dekkes av vedkommende bostedsfylke. Departementet gir forskrifter om dette."
    },
    {
        "tag": "p",
        "class": "avsnitt",
        "html": "Departementet avgjør i tvilstilfeller hvor en pasient har bosted. Ved avgjørelsen legges reglene i lov om sosial omsorg <a data-id=\"lov/1984-03-30-13/§6\" class=\" reference\" href=\"/lov/1984-03-30-13/%C2%A76\">§ 6</a> til grunn.",
        "text": "Departementet avgjør i tvilstilfeller hvor en pasient har bosted. Ved avgjørelsen legges reglene i lov om sosial omsorg § 6 til grunn."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Tvist mellom kommuner og/eller fylkeskommuner om dekning av utgifter ved opphold i institusjon avgjøres etter reglene for tvister i lov om sosial omsorg § 17.</td></tr>",
        "text": "4.\tTvist mellom kommuner og/eller fylkeskommuner om dekning av utgifter ved opphold i institusjon avgjøres etter reglene for tvister i lov om sosial omsorg § 17."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Departementet gir forskrifter om betalingsforhold i institusjoner etter <a data-id=\"lov/1984-03-30-13/§1\" class=\" reference\" href=\"/lov/1984-03-30-13/%C2%A71\">§ 1</a> annet ledd.</td></tr>",
        "text": "5.\tDepartementet gir forskrifter om betalingsforhold i institusjoner etter § 1 annet ledd."
    },
    {
        "tag": "h2",
        "class": "",
        "html": "Kap. III. Om administrasjon",
        "text": "Kap. III. Om administrasjon"
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">(Styre m.v.)</em>",
        "text": "(Styre m.v.)"
    },
    {
        "tag": "p",
        "class": "avsnitt",
        "html": "Hver institusjon som nevnt i <a data-id=\"lov/1984-03-30-13/§1\" class=\" reference\" href=\"/lov/1984-03-30-13/%C2%A71\">§ 1</a> skal ha et styre. To eller flere institusjoner kan ha felles styre.",
        "text": "Hver institusjon som nevnt i § 1 skal ha et styre. To eller flere institusjoner kan ha felles styre."
    },
    {
        "tag": "p",
        "class": "avsnitt",
        "html": "Styret i fylkeskommunal institusjon velges for en fireårsperiode og innen utgangen av mars måned året etter valg av fylkesting.",
        "text": "Styret i fylkeskommunal institusjon velges for en fireårsperiode og innen utgangen av mars måned året etter valg av fylkesting."
    },
    {
        "tag": "p",
        "class": "avsnitt",
        "html": "Ved institusjon som ikke er fylkeskommunal, men inngår i plan som nevnt i <a data-id=\"lov/1984-03-30-13/§2\" class=\" reference\" href=\"/lov/1984-03-30-13/%C2%A72\">§ 2</a>, oppnevnes styret av eier. For disse institusjoner oppnevner fylkeskommunen en representant i styret. Annet ledd gjelder tilsvarende.",
        "text": "Ved institusjon som ikke er fylkeskommunal, men inngår i plan som nevnt i § 2, oppnevnes styret av eier. For disse institusjoner oppnevner fylkeskommunen en representant i styret. Annet ledd gjelder tilsvarende."
    },
    {
        "tag": "p",
        "class": "avsnitt",
        "html": "Departementet kan gi forskrifter om styrets virksomhet.",
        "text": "Departementet kan gi forskrifter om styrets virksomhet."
    },
    {
        "tag": "h2",
        "class": "",
        "html": "Kap. IV. Forskjellige bestemmelser",
        "text": "Kap. IV. Forskjellige bestemmelser"
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">(Taushetsplikt)</em>",
        "text": "(Taushetsplikt)"
    },
    {
        "tag": "p",
        "class": "avsnitt",
        "html": "Enhver som utfører tjeneste eller arbeid for et forvaltningsorgan eller en institusjon i henhold til denne lov er pliktig til å bevare taushet om det vedkommende har fått vite om noens private forhold.",
        "text": "Enhver som utfører tjeneste eller arbeid for et forvaltningsorgan eller en institusjon i henhold til denne lov er pliktig til å bevare taushet om det vedkommende har fått vite om noens private forhold."
    },
    {
        "tag": "p",
        "class": "avsnitt",
        "html": "For overtredelse av denne bestemmelse kommer § 121 i den alminnelige straffelov av 22. mai 1902 til anvendelse, selv om vedkommende ikke er offentlig tjenestemann.",
        "text": "For overtredelse av denne bestemmelse kommer § 121 i den alminnelige straffelov av 22. mai 1902 til anvendelse, selv om vedkommende ikke er offentlig tjenestemann."
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">(Opplysningsplikt)</em>",
        "text": "(Opplysningsplikt)"
    },
    {
        "tag": "p",
        "class": "avsnitt",
        "html": "Styret for en institusjon, de enkelte styremedlemmer, den ansvarlige leder og enhver lege ved institusjonen skal på anmodning gi departementet de opplysninger om virksomheten og om de enkelte pasienter som anses nødvendige for at departementet kan føre tilsyn med institusjonen i samsvar med reglene i <a data-id=\"lov/1984-03-30-13/§3\" class=\" reference\" href=\"/lov/1984-03-30-13/%C2%A73\">§ 3</a>. Under samme vilkår skal de også fremlegge journaler og andre opptegnelser m.v.",
        "text": "Styret for en institusjon, de enkelte styremedlemmer, den ansvarlige leder og enhver lege ved institusjonen skal på anmodning gi departementet de opplysninger om virksomheten og om de enkelte pasienter som anses nødvendige for at departementet kan føre tilsyn med institusjonen i samsvar med reglene i § 3. Under samme vilkår skal de også fremlegge journaler og andre opptegnelser m.v."
    },
    {
        "tag": "p",
        "class": "avsnitt",
        "html": "Selv om slik anmodning ikke foreligger, kan opplysninger som nevnt i første ledd uten hinder av lovbestemt taushetsplikt gis til departementet.",
        "text": "Selv om slik anmodning ikke foreligger, kan opplysninger som nevnt i første ledd uten hinder av lovbestemt taushetsplikt gis til departementet."
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">(Oslo kommune)</em>",
        "text": "(Oslo kommune)"
    },
    {
        "tag": "p",
        "class": "avsnitt",
        "html": "De bestemmelser i denne lov som gjelder fylkeskommunene, får tilsvarende anvendelse på kommunen Oslo.",
        "text": "De bestemmelser i denne lov som gjelder fylkeskommunene, får tilsvarende anvendelse på kommunen Oslo."
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">(Gjennomføringen)</em>",
        "text": "(Gjennomføringen)"
    },
    {
        "tag": "p",
        "class": "avsnitt",
        "html": "Kongen gir nærmere regler om gjennomføringen av denne lov.",
        "text": "Kongen gir nærmere regler om gjennomføringen av denne lov."
    },
    {
        "tag": "h2",
        "class": "",
        "html": "Kap. V. Ikrafttreden",
        "text": "Kap. V. Ikrafttreden"
    },
    {
        "tag": "p",
        "class": "avsnitt",
        "html": "Denne lov trer i kraft fra den tid Kongen bestemmer.",
        "text": "Denne lov trer i kraft fra den tid Kongen bestemmer."
    }
]