[
    {
        "tag": "p",
        "class": "marg",
        "html": "<a data-id=\"forarbeid/otprp-50-198283\" class=\" reference\" href=\"/forarbeid/otprp-50-198283\">Ot.prp.nr.50 (1982–1983)</a>, Innst.O.nr.27 (1983–1984) og Besl.O.nr.47 (1983–1984). Odels- og Lagtingsvedtak hhv. 22. og 27. mars 1984. Fremmet av Justis- og politidepartementet.",
        "text": "Ot.prp.nr.50 (1982–1983), Innst.O.nr.27 (1983–1984) og Besl.O.nr.47 (1983–1984). Odels- og Lagtingsvedtak hhv. 22. og 27. mars 1984. Fremmet av Justis- og politidepartementet."
    },
    {
        "tag": "p",
        "class": "morTag_amf avsnitt",
        "html": "Oppheving av:",
        "text": "Oppheving av:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1973-01-26-4\" class=\" reference\" href=\"/lov/1973-01-26-4\">Lov 26. januar 1973 nr. 4</a> om erstatning ved ekspropriasjon av fast eiendom vert oppheva så langt ikkje anna følgjer av <a data-id=\"lov/1984-04-06-17/§11\" class=\" reference\" href=\"/lov/1984-04-06-17/%C2%A711\">§ 11</a> andre eller tredje stykket.</td></tr>",
        "text": "\tLov 26. januar 1973 nr. 4 om erstatning ved ekspropriasjon av fast eiendom vert oppheva så langt ikkje anna følgjer av § 11 andre eller tredje stykket."
    },
    {
        "tag": "p",
        "class": "morTag_amf avsnitt",
        "html": "Endring i:",
        "text": "Endring i:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1953-06-26-4\" class=\" reference\" href=\"/lov/1953-06-26-4\">Lov 26. juni 1953 nr. 4</a> om kontroll og regulering av priser, utbytte og konkurranseforhold.</td></tr>",
        "text": "\tLov 26. juni 1953 nr. 4 om kontroll og regulering av priser, utbytte og konkurranseforhold."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Området for lova.</em>",
        "text": "Området for lova."
    },
    {
        "tag": "p",
        "class": "avsnitt",
        "html": "Lova gjeld vederlag ved oreigning av fast eigedom.",
        "text": "Lova gjeld vederlag ved oreigning av fast eigedom."
    },
    {
        "tag": "p",
        "class": "avsnitt",
        "html": "Føresegnene gjeld så langt anna ikkje er fastsett i lov.",
        "text": "Føresegnene gjeld så langt anna ikkje er fastsett i lov."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Definisjonar.</em>",
        "text": "Definisjonar."
    },
    {
        "tag": "p",
        "class": "avsnitt",
        "html": "I lova tyder:",
        "text": "I lova tyder:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">Oreigning: tvangsavståing av eigedomsrett til eller annan rett i eller over særskilde faste eigedomar,</td></tr>",
        "text": "a)\tOreigning: tvangsavståing av eigedomsrett til eller annan rett i eller over særskilde faste eigedomar,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">oreigningstiltak: verksemd, innretning eller føremål som det vert oreigna til føremon for,</td></tr>",
        "text": "b)\toreigningstiltak: verksemd, innretning eller føremål som det vert oreigna til føremon for,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">eigedom: fast eigedom eller rett i eller over slik eigedom,</td></tr>",
        "text": "c)\teigedom: fast eigedom eller rett i eller over slik eigedom,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">eigar: den som eigedom vert oreigna ifrå,</td></tr>",
        "text": "d)\teigar: den som eigedom vert oreigna ifrå,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">oreignar: den som med heimel i lov eller etter løyve med heimel i lov krev oreigning.</td></tr>",
        "text": "e)\toreignar: den som med heimel i lov eller etter løyve med heimel i lov krev oreigning."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Kva vederlaget skal dekke.</em>",
        "text": "Kva vederlaget skal dekke."
    },
    {
        "tag": "p",
        "class": "avsnitt",
        "html": "Eigaren skal ha vederlag for avståing av eigedom og for skade eller ulempe på attverande eigedom, alt i samsvar med føresegnene nedanfor.",
        "text": "Eigaren skal ha vederlag for avståing av eigedom og for skade eller ulempe på attverande eigedom, alt i samsvar med føresegnene nedanfor."
    },
    {
        "tag": "p",
        "class": "avsnitt",
        "html": "Det skal ikkje gjevast vederlag for skattekrav som er venta utløyst av det oreigningsvederlaget som vert tilkjent.",
        "text": "Det skal ikkje gjevast vederlag for skattekrav som er venta utløyst av det oreigningsvederlaget som vert tilkjent."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Salsverdi, bruksverdi eller utgifter til attkjøp.</em>",
        "text": "Salsverdi, bruksverdi eller utgifter til attkjøp."
    },
    {
        "tag": "p",
        "class": "avsnitt",
        "html": "Verdsetjinga skal gjerast på grunnlag av salsverdien, jf. <a data-id=\"lov/1984-04-06-17/§5\" class=\" reference\" href=\"/lov/1984-04-06-17/%C2%A75\">§ 5</a>, eller bruksverdien, jf. <a data-id=\"lov/1984-04-06-17/§6\" class=\" reference\" href=\"/lov/1984-04-06-17/%C2%A76\">§ 6</a>. Har eigedomen ein høgare bruksverdi for eigaren enn salsverdien, skal bruksverdien leggjast til grunn, dersom ikkje det tapet som går over salsverdien kan bøtast med å kjøpe att annan eigedom til tilsvarande bruk.",
        "text": "Verdsetjinga skal gjerast på grunnlag av salsverdien, jf. § 5, eller bruksverdien, jf. § 6. Har eigedomen ein høgare bruksverdi for eigaren enn salsverdien, skal bruksverdien leggjast til grunn, dersom ikkje det tapet som går over salsverdien kan bøtast med å kjøpe att annan eigedom til tilsvarande bruk."
    },
    {
        "tag": "p",
        "class": "avsnitt",
        "html": "Vil utgiftene til attkjøp av eigedom til tilsvarande bruk vere høgre enn sals- eller bruksverdien, skal vederlaget fastsetjast på grunnlag av desse utgiftene når vilkåra etter <a data-id=\"lov/1984-04-06-17/§7\" class=\" reference\" href=\"/lov/1984-04-06-17/%C2%A77\">§ 7</a> er oppfylte.",
        "text": "Vil utgiftene til attkjøp av eigedom til tilsvarande bruk vere høgre enn sals- eller bruksverdien, skal vederlaget fastsetjast på grunnlag av desse utgiftene når vilkåra etter § 7 er oppfylte."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Vederlag etter salsverdien.</em>",
        "text": "Vederlag etter salsverdien."
    },
    {
        "tag": "p",
        "class": "avsnitt",
        "html": "Vederlag etter salsverdi skal fastsetjast på grunnlag av det som må reknast med at vanlege kjøparar ville gje for eigedomen ved friviljug sal.",
        "text": "Vederlag etter salsverdi skal fastsetjast på grunnlag av det som må reknast med at vanlege kjøparar ville gje for eigedomen ved friviljug sal."
    },
    {
        "tag": "p",
        "class": "avsnitt",
        "html": "Ved fastsetjinga skal det leggjast vekt på kva slag eigedom det gjeld, kvar eigedomen ligg og den påreknelege utnytting som det røynleg er grunnlag for etter tilhøva på staden. Det skal dessutan leggjast vekt på dei prisane som er oppnådd ved omsetnad av andre eigedomar som det er naturleg å samanlikna med, og likeins på andre tilhøve som er avgjerande for salsverdien av eigedomen.",
        "text": "Ved fastsetjinga skal det leggjast vekt på kva slag eigedom det gjeld, kvar eigedomen ligg og den påreknelege utnytting som det røynleg er grunnlag for etter tilhøva på staden. Det skal dessutan leggjast vekt på dei prisane som er oppnådd ved omsetnad av andre eigedomar som det er naturleg å samanlikna med, og likeins på andre tilhøve som er avgjerande for salsverdien av eigedomen."
    },
    {
        "tag": "p",
        "class": "avsnitt",
        "html": "Det skal ikkje takast omsyn til verdiendringar som kjem av oreigningstiltaket, eller av gjennomførde eller planlagde investeringar eller verksemd som har direkte samanheng med oreigningstiltaket.",
        "text": "Det skal ikkje takast omsyn til verdiendringar som kjem av oreigningstiltaket, eller av gjennomførde eller planlagde investeringar eller verksemd som har direkte samanheng med oreigningstiltaket."
    },
    {
        "tag": "p",
        "class": "avsnitt",
        "html": "Det skal ikkje takast omsyn til verdiendringar som kjem av andre investeringar som oreignaren har gjennomført i dei siste 10 åra før hovudførehavinga i underskjønet tok til. Det skal heller ikkje takast omsyn til verdiendringar som kjem av planar som oreignaren har om framtidige investeringar. Når eit offentleg organ er oreignar, skal det sjåast bort frå verdiendringar som kjem av offentlege investeringar som nemnt, anten dei er statlege, fylkeskommunale eller kommunale.",
        "text": "Det skal ikkje takast omsyn til verdiendringar som kjem av andre investeringar som oreignaren har gjennomført i dei siste 10 åra før hovudførehavinga i underskjønet tok til. Det skal heller ikkje takast omsyn til verdiendringar som kjem av planar som oreignaren har om framtidige investeringar. Når eit offentleg organ er oreignar, skal det sjåast bort frå verdiendringar som kjem av offentlege investeringar som nemnt, anten dei er statlege, fylkeskommunale eller kommunale."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Vederlag etter bruksverdi.</em>",
        "text": "Vederlag etter bruksverdi."
    },
    {
        "tag": "p",
        "class": "avsnitt",
        "html": "Vederlag etter bruksverdi skal fastsetjast på grunnlag av avkastinga av eigedomen ved slik pårekneleg utnytting som det røynleg er grunnlag for etter tilhøva på staden.",
        "text": "Vederlag etter bruksverdi skal fastsetjast på grunnlag av avkastinga av eigedomen ved slik pårekneleg utnytting som det røynleg er grunnlag for etter tilhøva på staden."
    },
    {
        "tag": "p",
        "class": "avsnitt",
        "html": "Føresegnene i <a data-id=\"lov/1984-04-06-17/§5\" class=\" reference\" href=\"/lov/1984-04-06-17/%C2%A75\">§ 5</a> tredje og fjerde stykke gjeld tilsvarande.",
        "text": "Føresegnene i § 5 tredje og fjerde stykke gjeld tilsvarande."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Vederlag etter utgifter til attkjøp.</em>",
        "text": "Vederlag etter utgifter til attkjøp."
    },
    {
        "tag": "p",
        "class": "avsnitt",
        "html": "Ved oreigning av eigedom som eigaren nyttar til bustad, fritidshus eller eiga verksemd, skal vederlag for bygning eller anlegg med turvande tomt fastsetjast på grunnlag av utgiftene til attkjøp av annan eigedom til tilsvarande bruk, så framt attkjøp må reknast som naudsynt for at eigaren skal haldast skadelaus.",
        "text": "Ved oreigning av eigedom som eigaren nyttar til bustad, fritidshus eller eiga verksemd, skal vederlag for bygning eller anlegg med turvande tomt fastsetjast på grunnlag av utgiftene til attkjøp av annan eigedom til tilsvarande bruk, så framt attkjøp må reknast som naudsynt for at eigaren skal haldast skadelaus."
    },
    {
        "tag": "p",
        "class": "avsnitt",
        "html": "Vederlag etter attkjøpsverdien kan ikkje krevjast for bygning eller anlegg som på grunn av elde eller etter tilstanden elles ikkje kan reknast for tenleg til framtidig bruk.",
        "text": "Vederlag etter attkjøpsverdien kan ikkje krevjast for bygning eller anlegg som på grunn av elde eller etter tilstanden elles ikkje kan reknast for tenleg til framtidig bruk."
    },
    {
        "tag": "p",
        "class": "avsnitt",
        "html": "Ved fastsetjinga av vederlaget skal det gjerast frådrag for føremoner som attkjøp av annan eigedom i tilfelle ville føre med seg, ved meir moderne utstyr, lengre levetid, meir rasjonell drift, lågare vedlikehaldskostnad eller på annan måte.",
        "text": "Ved fastsetjinga av vederlaget skal det gjerast frådrag for føremoner som attkjøp av annan eigedom i tilfelle ville føre med seg, ved meir moderne utstyr, lengre levetid, meir rasjonell drift, lågare vedlikehaldskostnad eller på annan måte."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Ulemper på attverande eigedom.</em>",
        "text": "Ulemper på attverande eigedom."
    },
    {
        "tag": "p",
        "class": "avsnitt",
        "html": "Eigaren skal ha vederlag for skade og ulempe på attverande eigedom, så langt dette ikkje vert dekt av vederlaget for den eigedomen som vert avstått. Det skal likevel ikkje gjevast vederlag for ulemper av allmenn karakter for eigedomar i distriktet, dersom ulempene ikkje overstig det ein eigar eller rettshavar må finna seg i utan skadebot eller vederlag etter grannelova.",
        "text": "Eigaren skal ha vederlag for skade og ulempe på attverande eigedom, så langt dette ikkje vert dekt av vederlaget for den eigedomen som vert avstått. Det skal likevel ikkje gjevast vederlag for ulemper av allmenn karakter for eigedomar i distriktet, dersom ulempene ikkje overstig det ein eigar eller rettshavar må finna seg i utan skadebot eller vederlag etter grannelova."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Føremoner for attverande eigedom.</em>",
        "text": "Føremoner for attverande eigedom."
    },
    {
        "tag": "p",
        "class": "avsnitt",
        "html": "Føremoner som oreigningstiltaket fører med seg for attverande eigedom, skal gå til fradrag i vederlaget så langt føremonen ikkje er av allmenn karakter for eigedomar i distriktet.",
        "text": "Føremoner som oreigningstiltaket fører med seg for attverande eigedom, skal gå til fradrag i vederlaget så langt føremonen ikkje er av allmenn karakter for eigedomar i distriktet."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Kva tidspunkt som skal leggjast til grunn</em>",
        "text": "Kva tidspunkt som skal leggjast til grunn"
    },
    {
        "tag": "p",
        "class": "avsnitt",
        "html": "Til grunn for fastsetjinga av vederlaget skal leggjast det tidspunktet då skjønet vert avheimla. Er oreigning sett i verk før den tid, skal verdien på overtakingstidspunktet leggjast til grunn. Ved fastsetjinga av vederlaget skal det takast omsyn til tap som følgjer av at utbetalinga av vederlaget heilt eller i nokon mon skjer på eit seinare tidspunkt enn overtakinga.",
        "text": "Til grunn for fastsetjinga av vederlaget skal leggjast det tidspunktet då skjønet vert avheimla. Er oreigning sett i verk før den tid, skal verdien på overtakingstidspunktet leggjast til grunn. Ved fastsetjinga av vederlaget skal det takast omsyn til tap som følgjer av at utbetalinga av vederlaget heilt eller i nokon mon skjer på eit seinare tidspunkt enn overtakinga."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetjing og overgangsføresegner.</em>",
        "text": "Ikraftsetjing og overgangsføresegner."
    },
    {
        "tag": "p",
        "class": "avsnitt",
        "html": "Lova tar til å gjelde frå den tid Kongen fastset.",
        "text": "Lova tar til å gjelde frå den tid Kongen fastset."
    },
    {
        "tag": "p",
        "class": "avsnitt",
        "html": "Lova skal ikkje nyttast i saker der hovudførehavinga i skjønet har tatt til før lova tar til å gjelde. Ved ny førehaving av skjøn som etter anke eller klage er oppheva og heimvist, er det tidspunkt for den nye hovudførehavinga som er avgjerande. Ved overskjøn er det tidspunktet for hovudførehavinga i overskjønet som er avgjerande.",
        "text": "Lova skal ikkje nyttast i saker der hovudførehavinga i skjønet har tatt til før lova tar til å gjelde. Ved ny førehaving av skjøn som etter anke eller klage er oppheva og heimvist, er det tidspunkt for den nye hovudførehavinga som er avgjerande. Ved overskjøn er det tidspunktet for hovudførehavinga i overskjønet som er avgjerande."
    },
    {
        "tag": "p",
        "class": "avsnitt",
        "html": "Blir førehavinga av eit skjøn delt opp, er det tidspunktet for særskilt hovudførehaving i kvart delskjøn som er avgjerande.",
        "text": "Blir førehavinga av eit skjøn delt opp, er det tidspunktet for særskilt hovudførehaving i kvart delskjøn som er avgjerande."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Endringar i andre lover.</em>",
        "text": "Endringar i andre lover."
    },
    {
        "tag": "p",
        "class": "avsnitt",
        "html": "Frå den tid lova her tar til å gjelde, vert det gjort følgjande endringar i andre lover:",
        "text": "Frå den tid lova her tar til å gjelde, vert det gjort følgjande endringar i andre lover:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">1.</span> <a data-id=\"lov/1973-01-26-4\" class=\" reference\" href=\"/lov/1973-01-26-4\">Lov 26 januar 1973 nr 4</a> om erstatning ved ekspropriasjon av fast eiendom vert oppheva så langt ikkje anna følgjer av <a data-id=\"lov/1984-04-06-17/§11\" class=\" reference\" href=\"/lov/1984-04-06-17/%C2%A711\">§ 11</a> andre eller tredje stykket.</td></tr>",
        "text": "1. Lov 26 januar 1973 nr 4 om erstatning ved ekspropriasjon av fast eiendom vert oppheva så langt ikkje anna følgjer av § 11 andre eller tredje stykket."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">2.</span> <a data-id=\"lov/1953-06-26-4\" class=\" reference\" href=\"/lov/1953-06-26-4\">Lov 26 juni 1953 nr 4</a> om kontroll og regulering av priser, utbytte og konkurranseforhold <a data-id=\"lov/1953-06-26-4/§46\" class=\" reference\" href=\"/lov/1953-06-26-4/%C2%A746\">§ 46</a> andre stykket skal lyde:</td></tr>",
        "text": "2. Lov 26 juni 1953 nr 4 om kontroll og regulering av priser, utbytte og konkurranseforhold § 46 andre stykket skal lyde:"
    },
    {
        "tag": "p",
        "class": "avsnitt",
        "html": "Under ekspropriasjon og i odelssaker skal verdsetting skje på grunnlag av gjeldende prisbestemmelser. Verdsettingsbestemmelser fastsatt i ekspropriasjonserstatningsloven eller odelsloven går likevel foran.",
        "text": "Under ekspropriasjon og i odelssaker skal verdsetting skje på grunnlag av gjeldende prisbestemmelser. Verdsettingsbestemmelser fastsatt i ekspropriasjonserstatningsloven eller odelsloven går likevel foran."
    }
]