[
    {
        "tag": "p",
        "class": "marg",
        "html": "Ot.prp.nr.55 (1983–1984), Innst.O.nr.70 (1983–1984), Besl.O.nr.90 (1983–1984). Odels- og Lagtingsvedtak hhv. 25. mai og 1. juni 1984. Fremmet av Handels- og skipsfartsdepartementet.",
        "text": "Ot.prp.nr.55 (1983–1984), Innst.O.nr.70 (1983–1984), Besl.O.nr.90 (1983–1984). Odels- og Lagtingsvedtak hhv. 25. mai og 1. juni 1984. Fremmet av Handels- og skipsfartsdepartementet."
    },
    {
        "tag": "p",
        "class": "morTag_amf avsnitt",
        "html": "Endring i lov:",
        "text": "Endring i lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1953-06-26-4\" class=\" reference\" href=\"/lov/1953-06-26-4\">Lov av 26. juni 1953 nr. 4</a> om kontroll og regulering av priser, utbytte og konkurranseforhold.</td></tr>",
        "text": "\tLov av 26. juni 1953 nr. 4 om kontroll og regulering av priser, utbytte og konkurranseforhold."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Lovens formål.</em>",
        "text": "Lovens formål."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Lovens formål er å gjennomføre regelverket i konvensjonen, jfr. <a data-id=\"lov/1984-06-08-55/§2\" class=\" reference\" href=\"/lov/1984-06-08-55/%C2%A72\">§ 2</a>, i norsk rett i tråd med retningslinjene for tilsvarende lovgivning i Finland, Sverige, Danmark og de øvrige EF-stater samt andre OECD-stater, samt å:</td></tr>",
        "text": "1.\tLovens formål er å gjennomføre regelverket i konvensjonen, jfr. § 2, i norsk rett i tråd med retningslinjene for tilsvarende lovgivning i Finland, Sverige, Danmark og de øvrige EF-stater samt andre OECD-stater, samt å:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a)\t</td><td class=\" morTableVerticalAlignTop morTableAlignLeft\">bidra til å sikre at de forretningsmessige prinsipper som er anvendt av linjerederiene fra OECD-statene og i skipsfarten mellom OECD-statene, fortsatt kommer til anvendelse;</td></tr>",
        "text": "a)\tbidra til å sikre at de forretningsmessige prinsipper som er anvendt av linjerederiene fra OECD-statene og i skipsfarten mellom OECD-statene, fortsatt kommer til anvendelse;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b)\t</td><td class=\" morTableVerticalAlignTop morTableAlignLeft\">sikre en rimelig balanse mellom transportør- og transportbrukerinteressene i linjefarten; og</td></tr>",
        "text": "b)\tsikre en rimelig balanse mellom transportør- og transportbrukerinteressene i linjefarten; og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">c)\t</td><td class=\" morTableVerticalAlignTop morTableAlignLeft\">motvirke handlemåter som innebærer urimelig forskjellsbehandling av linjerederier eller transportbrukere;</td></tr>",
        "text": "c)\tmotvirke handlemåter som innebærer urimelig forskjellsbehandling av linjerederier eller transportbrukere;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">d)\t</td><td class=\" morTableVerticalAlignTop morTableAlignLeft\">sikre at linjerederier som står utenfor konferansen, ikke hindres i å drive linjefart basert på prinsippet om tilbørlig konkurranse på forretningsmessig grunnlag; og</td></tr>",
        "text": "d)\tsikre at linjerederier som står utenfor konferansen, ikke hindres i å drive linjefart basert på prinsippet om tilbørlig konkurranse på forretningsmessig grunnlag; og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">e)\t</td><td class=\" morTableVerticalAlignTop morTableAlignLeft\">sikre at transportbrukere etter eget valg kan benytte såvel utenforstående linjerederier som linjerederier som er medlem av en konferanse.</td></tr>",
        "text": "e)\tsikre at transportbrukere etter eget valg kan benytte såvel utenforstående linjerederier som linjerederier som er medlem av en konferanse."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Kongen fastsetter nærmere forskrifter til gjennomføring av denne lovens formål, herunder regler om linjekonferansers, linjerederiers, transportbrukeres og transportbrukerorganisasjoners opplysningsplikt overfor norske myndigheter.</td></tr>",
        "text": "2.\tKongen fastsetter nærmere forskrifter til gjennomføring av denne lovens formål, herunder regler om linjekonferansers, linjerederiers, transportbrukeres og transportbrukerorganisasjoners opplysningsplikt overfor norske myndigheter."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Kongen kan i medhold av loven også fastsette forskrifter for internasjonal linjefart med skip som ikke er undergitt konvensjonen, når dette skjer til gjennomføring av tiltak som regjeringene i Norge og andre stater som nevnt i første ledd er blitt enige om.</td></tr>",
        "text": "3.\tKongen kan i medhold av loven også fastsette forskrifter for internasjonal linjefart med skip som ikke er undergitt konvensjonen, når dette skjer til gjennomføring av tiltak som regjeringene i Norge og andre stater som nevnt i første ledd er blitt enige om."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Definisjoner.</em>",
        "text": "Definisjoner."
    },
    {
        "tag": "p",
        "class": "avsnitt",
        "html": "I loven forstås med",
        "text": "I loven forstås med"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">«Konvensjonen»: De forente nasjoners konvensjon 6. april 1974 om et regelverk for linjekonferansers virksomhet;</td></tr>",
        "text": "a)\t«Konvensjonen»: De forente nasjoners konvensjon 6. april 1974 om et regelverk for linjekonferansers virksomhet;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">«konvensjonsstat»: en stat som er bundet av konvensjonen;</td></tr>",
        "text": "b)\t«konvensjonsstat»: en stat som er bundet av konvensjonen;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">«EF-stat»: en stat som er medlem av Det europeiske fellesskap;</td></tr>",
        "text": "c)\t«EF-stat»: en stat som er medlem av Det europeiske fellesskap;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">«OECD-stat»: en stat som er medlem av Organisasjonen for økonomisk samarbeid og utvikling;</td></tr>",
        "text": "d)\t«OECD-stat»: en stat som er medlem av Organisasjonen for økonomisk samarbeid og utvikling;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">«linjekonferanse» eller «konferanse»: to eller flere linjerederier som driver internasjonal linjefart for godsbefordring i en eller flere bestemte ruter innenfor et avgrenset geografisk område, og som driver virksomheten under ensartede eller felles fraktrater og andre omforente vilkår for slik linjefart;</td></tr>",
        "text": "e)\t«linjekonferanse» eller «konferanse»: to eller flere linjerederier som driver internasjonal linjefart for godsbefordring i en eller flere bestemte ruter innenfor et avgrenset geografisk område, og som driver virksomheten under ensartede eller felles fraktrater og andre omforente vilkår for slik linjefart;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)\t</td><td class=\" morTableVerticalAlignTop morTableAlignLeft\">«transportbrukerorganisasjon»: en sammenslutning som fremmer, representerer og ivaretar transportbrukernes interesser, og som om nødvendig er godkjent som sådan av offentlig myndighet i staten hvor de transportbrukere det gjelder, hører hjemme. Departementet kan ved enkeltvedtak eller forskrift fastsette hva som skal forstås med transportbrukerorganisasjon; og</td></tr>",
        "text": "f)\t«transportbrukerorganisasjon»: en sammenslutning som fremmer, representerer og ivaretar transportbrukernes interesser, og som om nødvendig er godkjent som sådan av offentlig myndighet i staten hvor de transportbrukere det gjelder, hører hjemme. Departementet kan ved enkeltvedtak eller forskrift fastsette hva som skal forstås med transportbrukerorganisasjon; og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">g)\t</td><td class=\" morTableVerticalAlignTop morTableAlignLeft\">«internasjonal megling»: internasjonal tvungen megling som omhandlet i kapittel VI i konvensjonen.</td></tr>",
        "text": "g)\t«internasjonal megling»: internasjonal tvungen megling som omhandlet i kapittel VI i konvensjonen."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Virkeområde.</em>",
        "text": "Virkeområde."
    },
    {
        "tag": "p",
        "class": "avsnitt",
        "html": "Loven gjelder linjekonferanser og deres virksomhet i linjefart med skip mellom konvensjonsstater.",
        "text": "Loven gjelder linjekonferanser og deres virksomhet i linjefart med skip mellom konvensjonsstater."
    },
    {
        "tag": "p",
        "class": "avsnitt",
        "html": "Første ledd gjelder ikke forskrifter fastsatt i medhold av lovens § 1.3.",
        "text": "Første ledd gjelder ikke forskrifter fastsatt i medhold av lovens § 1.3."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Gjensidighet.</em>",
        "text": "Gjensidighet."
    },
    {
        "tag": "p",
        "class": "avsnitt",
        "html": "Departementet kan bestemme at en part som hører hjemme i en annen konvensjonsstat, ikke skal kunne gjøre gjeldende rettigheter etter loven med tilhørende forskrifter dersom parter som hører hjemme i Norge, Finland, Sverige, Danmark eller i annen EF-stat eller OECD-stat, ikke gis tilsvarende rettigheter i den annen konvensjonsstat.",
        "text": "Departementet kan bestemme at en part som hører hjemme i en annen konvensjonsstat, ikke skal kunne gjøre gjeldende rettigheter etter loven med tilhørende forskrifter dersom parter som hører hjemme i Norge, Finland, Sverige, Danmark eller i annen EF-stat eller OECD-stat, ikke gis tilsvarende rettigheter i den annen konvensjonsstat."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Norsk jurisdiksjon. Foreldelse.</em>",
        "text": "Norsk jurisdiksjon. Foreldelse."
    },
    {
        "tag": "p",
        "class": "avsnitt",
        "html": "Tvist som gjelder anvendelsen av loven med tilhørende forskrifter eller som utspringer av rettsforhold som der er omhandlet, kan reises her i riket når den",
        "text": "Tvist som gjelder anvendelsen av loven med tilhørende forskrifter eller som utspringer av rettsforhold som der er omhandlet, kan reises her i riket når den"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">vedrører en konferanse som betjener norsk utenrikshandel;</td></tr>",
        "text": "a)\tvedrører en konferanse som betjener norsk utenrikshandel;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">reises mot en part som har hjemting her;</td></tr>",
        "text": "b)\treises mot en part som har hjemting her;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">ifølge avtale skal avgjøres her; eller</td></tr>",
        "text": "c)\tifølge avtale skal avgjøres her; eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">for øvrig har så nær tilknytning til norske forhold at den bør kunne kreves avgjort her.</td></tr>",
        "text": "d)\tfor øvrig har så nær tilknytning til norske forhold at den bør kunne kreves avgjort her."
    },
    {
        "tag": "p",
        "class": "avsnitt",
        "html": "En tvist kan likevel avvises dersom den på grunn av sin tilknytning til annen stat eller forholdene ellers er lite egnet for avgjørelse her.",
        "text": "En tvist kan likevel avvises dersom den på grunn av sin tilknytning til annen stat eller forholdene ellers er lite egnet for avgjørelse her."
    },
    {
        "tag": "p",
        "class": "avsnitt",
        "html": "Et krav er foreldet dersom tvist ikke er reist innen 2 år etter at kravet oppsto eller i tilfelle internasjonal megling, meglingen er avsluttet.",
        "text": "Et krav er foreldet dersom tvist ikke er reist innen 2 år etter at kravet oppsto eller i tilfelle internasjonal megling, meglingen er avsluttet."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Forholdet til internasjonal megling.</em>",
        "text": "Forholdet til internasjonal megling."
    },
    {
        "tag": "p",
        "class": "avsnitt",
        "html": "Dersom en tvist som kan kreves undergitt internasjonal megling reises her i riket, kan enhver motpart kreve at saksbehandlingen stanses og at tvisten henvises til internasjonal megling.",
        "text": "Dersom en tvist som kan kreves undergitt internasjonal megling reises her i riket, kan enhver motpart kreve at saksbehandlingen stanses og at tvisten henvises til internasjonal megling."
    },
    {
        "tag": "p",
        "class": "avsnitt",
        "html": "Reises tvisten her i riket etter at krav om internasjonal megling er fremsatt, skal saksbehandlingen stanses. Tilsvarende gjelder dersom tvisten allerede er reist på det tidspunkt internasjonal megling blir krevet.",
        "text": "Reises tvisten her i riket etter at krav om internasjonal megling er fremsatt, skal saksbehandlingen stanses. Tilsvarende gjelder dersom tvisten allerede er reist på det tidspunkt internasjonal megling blir krevet."
    },
    {
        "tag": "p",
        "class": "avsnitt",
        "html": "Er saksbehandlingen blitt stanset, kan den kreves satt igang igjen når det er klart at tvisten ikke er løst på grunnlag av meglingsforslaget.",
        "text": "Er saksbehandlingen blitt stanset, kan den kreves satt igang igjen når det er klart at tvisten ikke er løst på grunnlag av meglingsforslaget."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Partsforhold m.v.</em>",
        "text": "Partsforhold m.v."
    },
    {
        "tag": "p",
        "class": "avsnitt",
        "html": "En linjekonferanse eller transportbrukerorganisasjon kan være part i tvist etter <a data-id=\"lov/1984-06-08-55/§5\" class=\" reference\" href=\"/lov/1984-06-08-55/%C2%A75\">§ 5</a>.",
        "text": "En linjekonferanse eller transportbrukerorganisasjon kan være part i tvist etter § 5."
    },
    {
        "tag": "p",
        "class": "avsnitt",
        "html": "Reises det tvist mot en konferanse som har et linjerederi med hjemting her i riket som medlem, kan forkynnelse foregå for linjerederiet.",
        "text": "Reises det tvist mot en konferanse som har et linjerederi med hjemting her i riket som medlem, kan forkynnelse foregå for linjerederiet."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Internasjonalt meglingsforslag.</em>",
        "text": "Internasjonalt meglingsforslag."
    },
    {
        "tag": "p",
        "class": "avsnitt",
        "html": "Et internasjonalt meglingsforslag som er bindende vedtatt, anses som utenlandsk offentlig forlik i forhold til reglene i <a data-id=\"lov/1915-08-13-6/§168\" class=\" reference\" href=\"/lov/1915-08-13-6/%C2%A7168\">tvistemålsloven § 168</a> og <a data-id=\"lov/1915-08-13-7/§3\" class=\" reference\" href=\"/lov/1915-08-13-7/%C2%A73\">tvangsfullbyrdelsesloven § 3</a> nr. 10.",
        "text": "Et internasjonalt meglingsforslag som er bindende vedtatt, anses som utenlandsk offentlig forlik i forhold til reglene i tvistemålsloven § 168 og tvangsfullbyrdelsesloven § 3 nr. 10."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Straff.</em>",
        "text": "Straff."
    },
    {
        "tag": "p",
        "class": "avsnitt",
        "html": "Den som forsettlig eller uaktsomt overtrer forskrifter fastsatt eller vedtak utferdiget med hjemmel i loven, straffes med bøter. Medvirkning straffes på samme måte.",
        "text": "Den som forsettlig eller uaktsomt overtrer forskrifter fastsatt eller vedtak utferdiget med hjemmel i loven, straffes med bøter. Medvirkning straffes på samme måte."
    },
    {
        "tag": "p",
        "class": "avsnitt",
        "html": "Er den straffbare handling foretatt av noen som har handlet på vegne av et selskap eller en annen sammenslutning, en stiftelse, en linjekonferanse eller organisasjon, kan bøtestraff idømmes selskapet eller sammenslutningen, stiftelsen, konferansen eller organisasjonen når overtredelsen er foretatt for å fremme dettes (dennes) interesser eller det (den) må antas å ha hatt vesentlig fordel av overtredelsen.",
        "text": "Er den straffbare handling foretatt av noen som har handlet på vegne av et selskap eller en annen sammenslutning, en stiftelse, en linjekonferanse eller organisasjon, kan bøtestraff idømmes selskapet eller sammenslutningen, stiftelsen, konferansen eller organisasjonen når overtredelsen er foretatt for å fremme dettes (dennes) interesser eller det (den) må antas å ha hatt vesentlig fordel av overtredelsen."
    },
    {
        "tag": "p",
        "class": "avsnitt",
        "html": "Påtale finner bare sted når almene hensyn krever det. Straff etter annet ledd kan ilegges selv om påtale ikke reises etter første ledd.",
        "text": "Påtale finner bare sted når almene hensyn krever det. Straff etter annet ledd kan ilegges selv om påtale ikke reises etter første ledd."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Forholdet til prisloven m.m.</em>",
        "text": "Forholdet til prisloven m.m."
    },
    {
        "tag": "p",
        "class": "avsnitt",
        "html": "I <a data-id=\"lov/1953-06-26-4/kapvii\" class=\" reference\" href=\"/lov/1953-06-26-4/kapvii\">prislovens kapittel VII</a> om konkurransereguleringer skal ikke <a data-id=\"lov/1953-06-26-4/§32\" class=\" reference\" href=\"/lov/1953-06-26-4/%C2%A732\">§§ 32</a> første ledd, 33, 34, 35, 36, 37,40 og 41 gjelde for linjekonferanseer eller deres virksomhet, herunder avtaler og ordninger som er ledd i denne, i samsvar med loven her med tilhørende forskrifter. <a data-id=\"lov/1953-06-26-4/§43\" class=\" reference\" href=\"/lov/1953-06-26-4/%C2%A743\">Prislovens § 43</a> annet ledd gjelder tilsvarende for linjekonferanser og deres virksomhet for så vidt angår samferdsel mellom Norge og andre land.",
        "text": "I prislovens kapittel VII om konkurransereguleringer skal ikke §§ 32 første ledd, 33, 34, 35, 36, 37,40 og 41 gjelde for linjekonferanseer eller deres virksomhet, herunder avtaler og ordninger som er ledd i denne, i samsvar med loven her med tilhørende forskrifter. Prislovens § 43 annet ledd gjelder tilsvarende for linjekonferanser og deres virksomhet for så vidt angår samferdsel mellom Norge og andre land."
    },
    {
        "tag": "p",
        "class": "avsnitt",
        "html": "Dersom en linjekonferanse eller noen av dens medlemmer på utilbørlig måte søker å hindre et utenforstående rederi i å konkurrere innenfor konferanseområdet, kan departementet",
        "text": "Dersom en linjekonferanse eller noen av dens medlemmer på utilbørlig måte søker å hindre et utenforstående rederi i å konkurrere innenfor konferanseområdet, kan departementet"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">nedlegge forbud mot at medlemmene av konferansen fortsatt driver sin virksomhet etter konferanseavtalen med tilhørende regelverk;</td></tr>",
        "text": "a)\tnedlegge forbud mot at medlemmene av konferansen fortsatt driver sin virksomhet etter konferanseavtalen med tilhørende regelverk;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">bestemme at søknader om medlemskap i konferansen skal avgjøres etter objektive forhold uten urimelig forskjellsbehandling;</td></tr>",
        "text": "b)\tbestemme at søknader om medlemskap i konferansen skal avgjøres etter objektive forhold uten urimelig forskjellsbehandling;"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">bestemme at transportbrukernes forpliktelser etter konferansens eksklusivordninger helt eller delvis skal settes til side for et angitt tidsrom; eller</td></tr>",
        "text": "c)\tbestemme at transportbrukernes forpliktelser etter konferansens eksklusivordninger helt eller delvis skal settes til side for et angitt tidsrom; eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">nedlegge forbud mot handlemåter som har slik konkurransebegrensning til formål.</td></tr>",
        "text": "d)\tnedlegge forbud mot handlemåter som har slik konkurransebegrensning til formål."
    },
    {
        "tag": "p",
        "class": "avsnitt",
        "html": "Reglene i annet ledd gjelder tilsvarende dersom konferansen eller noen av medlemmene ved sin virksomhet hindrer utenforstående rederier i å konkurrere innenfor konferanseområdet om en trafikkdel av betydning eller på annen måte misbruker sin dominerende markedsstilling. Dette gjelder selv om virksomheten foregår i samsvar med lovgivningen eller vedtak av offentlig myndighet i stat innenfor konferanseområdet.",
        "text": "Reglene i annet ledd gjelder tilsvarende dersom konferansen eller noen av medlemmene ved sin virksomhet hindrer utenforstående rederier i å konkurrere innenfor konferanseområdet om en trafikkdel av betydning eller på annen måte misbruker sin dominerende markedsstilling. Dette gjelder selv om virksomheten foregår i samsvar med lovgivningen eller vedtak av offentlig myndighet i stat innenfor konferanseområdet."
    },
    {
        "tag": "p",
        "class": "avsnitt",
        "html": "Vedtak etter annet eller tredje ledd kan ikke påklages. Søksmål om lovmessigheten av vedtaket må reises innen den frist som er fastsatt i vedtaket.",
        "text": "Vedtak etter annet eller tredje ledd kan ikke påklages. Søksmål om lovmessigheten av vedtaket må reises innen den frist som er fastsatt i vedtaket."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttreden. Endring i andre lover.</em>",
        "text": "Ikrafttreden. Endring i andre lover."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Denne lov trer i kraft fra den tid Kongen fastsetter.</td></tr>",
        "text": "1.\tDenne lov trer i kraft fra den tid Kongen fastsetter."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">I lov om kontroll og regulering av priser, utbytte og konkurranseforhold av <a data-id=\"lov/1953-06-26-4/§32\" class=\" reference\" href=\"/lov/1953-06-26-4/%C2%A732\">26. juni 1953 nr. 4 § 32</a> tilføyes et nytt annet ledd som lyder:</td></tr>",
        "text": "2.\tI lov om kontroll og regulering av priser, utbytte og konkurranseforhold av 26. juni 1953 nr. 4 § 32 tilføyes et nytt annet ledd som lyder:"
    },
    {
        "tag": "p",
        "class": "avsnitt",
        "html": "Om tilsynet med konkurransereguleringer og storbedrifter i linjefart med skip som er undergitt loven om linjekonferanser m.v. av <a data-id=\"lov/1984-06-08-55\" class=\" reference\" href=\"/lov/1984-06-08-55\">8. juni 1984 nr. 55</a> med tilhørende forskrifter, gjelder særlige regler (jfr. <a data-id=\"lov/1984-06-08-55/§10\" class=\" reference\" href=\"/lov/1984-06-08-55/%C2%A710\">lovens § 10</a>).",
        "text": "Om tilsynet med konkurransereguleringer og storbedrifter i linjefart med skip som er undergitt loven om linjekonferanser m.v. av 8. juni 1984 nr. 55 med tilhørende forskrifter, gjelder særlige regler (jfr. lovens § 10)."
    }
]