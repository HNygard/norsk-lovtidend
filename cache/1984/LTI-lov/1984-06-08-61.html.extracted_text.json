[
    {
        "tag": "p",
        "class": "marg",
        "html": "Ot.prp.nr.51 (1983–1984), Innst.O.nr.74 (1983–1984), Besl.O.nr.93 (1983–1984). Odels- og Lagtingsvedtak hhv. 25. mai og 1. juni 1984. Fremmet av Justis- og politidepartementet.",
        "text": "Ot.prp.nr.51 (1983–1984), Innst.O.nr.74 (1983–1984), Besl.O.nr.93 (1983–1984). Odels- og Lagtingsvedtak hhv. 25. mai og 1. juni 1984. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Når kommisjonen skal tre i virksomhet</em>",
        "text": "Når kommisjonen skal tre i virksomhet"
    },
    {
        "tag": "p",
        "class": "avsnitt",
        "html": "Er menneskeliv gått tapt eller antas å ha gått tapt i forbindelse med ervervsmessig dykking, skal ulykken granskes av en fast granskingskommisjon for dykkerulykker. Sjøforklaring pliktes i så fall ikke holdt. Granskingen kan bare gjelde dykkerulykke",
        "text": "Er menneskeliv gått tapt eller antas å ha gått tapt i forbindelse med ervervsmessig dykking, skal ulykken granskes av en fast granskingskommisjon for dykkerulykker. Sjøforklaring pliktes i så fall ikke holdt. Granskingen kan bare gjelde dykkerulykke"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">i riket,</td></tr>",
        "text": "a)\ti riket,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">på norsk kontinentalsokkel i forbindelse med undersøkelse etter, utvinning eller utnytting av undersjøiske naturforekomster,</td></tr>",
        "text": "b)\tpå norsk kontinentalsokkel i forbindelse med undersøkelse etter, utvinning eller utnytting av undersjøiske naturforekomster,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">i Norges økonomiske sone ved dykking fra norsk skip eller innretning som er norsk eller innført i norsk register.</td></tr>",
        "text": "c)\ti Norges økonomiske sone ved dykking fra norsk skip eller innretning som er norsk eller innført i norsk register."
    },
    {
        "tag": "p",
        "class": "avsnitt",
        "html": "Kommisjonens formann avgjør i samråd med vedkommende myndighet om gransking kan unnlates når hendingsforløp og årsak til ulykken likevel er på det rene, eller antas å ville kunne bringes på det rene etter reglene om sjøforklaring eller vanlig etterforsking.",
        "text": "Kommisjonens formann avgjør i samråd med vedkommende myndighet om gransking kan unnlates når hendingsforløp og årsak til ulykken likevel er på det rene, eller antas å ville kunne bringes på det rene etter reglene om sjøforklaring eller vanlig etterforsking."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Kommisjonens sammensetning</em>",
        "text": "Kommisjonens sammensetning"
    },
    {
        "tag": "p",
        "class": "avsnitt",
        "html": "Kommisjonens medlemmer skal representere tilstrekkelig juridisk, teknisk og medisinsk sakkyndighet. Formannen skal fylle vilkårene for å være høyesterettsdommer.",
        "text": "Kommisjonens medlemmer skal representere tilstrekkelig juridisk, teknisk og medisinsk sakkyndighet. Formannen skal fylle vilkårene for å være høyesterettsdommer."
    },
    {
        "tag": "p",
        "class": "avsnitt",
        "html": "Kommisjonens medlemmer og varamedlemmer oppnevnes av departementet for fire år om gangen. Departementet kan i tillegg oppnevne ett eller flere medlemmer for den enkelte sak.",
        "text": "Kommisjonens medlemmer og varamedlemmer oppnevnes av departementet for fire år om gangen. Departementet kan i tillegg oppnevne ett eller flere medlemmer for den enkelte sak."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Forskrift om kommisjonen m m</em>",
        "text": "Forskrift om kommisjonen m m"
    },
    {
        "tag": "p",
        "class": "avsnitt",
        "html": "Kongen gir forskrift om kommisjonen og dens undersøkelser og kan avgrense nærmere hvilke ulykker som skal granskes av kommisjonen etter <a data-id=\"lov/1984-06-08-61/§1\" class=\" reference\" href=\"/lov/1984-06-08-61/%C2%A71\">§ 1</a>. For øvrig får reglene om sjøforklaring tilsvarende anvendelse for kommisjonens gransking så langt de passer.",
        "text": "Kongen gir forskrift om kommisjonen og dens undersøkelser og kan avgrense nærmere hvilke ulykker som skal granskes av kommisjonen etter § 1. For øvrig får reglene om sjøforklaring tilsvarende anvendelse for kommisjonens gransking så langt de passer."
    },
    {
        "tag": "p",
        "class": "avsnitt",
        "html": "Kommisjonen kan kreve at rettshaver, reder, arbeidsgiver og andre som er engasjert i ulykken gir kommisjonen opplysninger som kan være av betydning for undersøkelsen, og at de stiller til disposisjon dokumenter, innretninger og andre gjenstander på et sted hvor det er hensiktsmessig at undersøkelsen foretas.",
        "text": "Kommisjonen kan kreve at rettshaver, reder, arbeidsgiver og andre som er engasjert i ulykken gir kommisjonen opplysninger som kan være av betydning for undersøkelsen, og at de stiller til disposisjon dokumenter, innretninger og andre gjenstander på et sted hvor det er hensiktsmessig at undersøkelsen foretas."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Forholdet til Svalbard</em>",
        "text": "Forholdet til Svalbard"
    },
    {
        "tag": "p",
        "class": "avsnitt",
        "html": "Kongen bestemmer om og i hvilken utstrekning loven skal gjelde for Svalbard.",
        "text": "Kongen bestemmer om og i hvilken utstrekning loven skal gjelde for Svalbard."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]