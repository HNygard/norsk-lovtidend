[
    {
        "tag": "p",
        "class": "marg",
        "html": "Ot.prp.nr.32 (1983–1984), Innst.O.nr.36 (1983–1984) og Besl.O.nr.42 (1983–1984). Odels- og Lagtingsvedtak henholdsvis 8. og 14. mars 1984. Fremmet av Sosialdepartementet.",
        "text": "Ot.prp.nr.32 (1983–1984), Innst.O.nr.36 (1983–1984) og Besl.O.nr.42 (1983–1984). Odels- og Lagtingsvedtak henholdsvis 8. og 14. mars 1984. Fremmet av Sosialdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1964-06-05-2\" class=\" reference\" href=\"/lov/1964-06-05-2\">lov 5. juni 1964 nr. 2</a> om sosial omsorg gjøres følgende endringer:",
        "text": "I lov 5. juni 1964 nr. 2 om sosial omsorg gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1964-06-05-2/§6\" class=\" reference\" href=\"/lov/1964-06-05-2/%C2%A76\">§ 6</a> skal lyde:",
        "text": "§ 6 skal lyde:"
    },
    {
        "tag": "p",
        "class": "avsnitt",
        "html": "Som bostedskommune etter denne lov anses den kommune der en person til enhver tid har heimen sin, eller sitt faste oppholdssted dersom han ikke har noen heim. For person som oppholder seg i institusjon eller privat forpleiningssted hvor oppholdsutgiftene helt eller delvis dekkes av det offentlige etter lov om psykisk helsevern eller etter lov om sykehus <a data-id=\"lov/1964-06-05-2/§12\" class=\" reference\" href=\"/lov/1964-06-05-2/%C2%A712\">§ 12</a>, legges til grunn forholdene på den tid da vedkommende ble mottatt i institusjon eller forpleiningssted.",
        "text": "Som bostedskommune etter denne lov anses den kommune der en person til enhver tid har heimen sin, eller sitt faste oppholdssted dersom han ikke har noen heim. For person som oppholder seg i institusjon eller privat forpleiningssted hvor oppholdsutgiftene helt eller delvis dekkes av det offentlige etter lov om psykisk helsevern eller etter lov om sykehus § 12, legges til grunn forholdene på den tid da vedkommende ble mottatt i institusjon eller forpleiningssted."
    },
    {
        "tag": "p",
        "class": "avsnitt",
        "html": "Barn har til det fyller 16 år samme bostedskommune som foreldrene eller bostedskommunen til den av foreldrene som det lever hos eller seinest levde hos. Barn som fyller 16 år under opphold i institusjon eller forpleiningssted som nevnt i første ledds annet punktum, skal ved fortsatt opphold ha samme bostedskommune som ved fylte 16 år.",
        "text": "Barn har til det fyller 16 år samme bostedskommune som foreldrene eller bostedskommunen til den av foreldrene som det lever hos eller seinest levde hos. Barn som fyller 16 år under opphold i institusjon eller forpleiningssted som nevnt i første ledds annet punktum, skal ved fortsatt opphold ha samme bostedskommune som ved fylte 16 år."
    },
    {
        "tag": "h2",
        "class": "",
        "html": "II. Ikrafttredelse. Overgangsbestemmelser.",
        "text": "II. Ikrafttredelse. Overgangsbestemmelser."
    },
    {
        "tag": "p",
        "class": "avsnitt",
        "html": "Loven her trer i kraft straks.",
        "text": "Loven her trer i kraft straks."
    },
    {
        "tag": "p",
        "class": "avsnitt",
        "html": "Personer som oppholder seg i institusjon eller forpleiningssted når denne lov trer i kraft anses i forhold til dette oppholdet for å ha samme bostedskommune som de hadde ved ikrafttredelsen.",
        "text": "Personer som oppholder seg i institusjon eller forpleiningssted når denne lov trer i kraft anses i forhold til dette oppholdet for å ha samme bostedskommune som de hadde ved ikrafttredelsen."
    }
]