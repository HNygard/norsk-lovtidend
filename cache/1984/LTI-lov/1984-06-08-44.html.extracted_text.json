[
    {
        "tag": "p",
        "class": "marg",
        "html": "Ot.prp.nr.65 (1983–1984), Innst.O.nr.61 (1983–1984) og Besl.O.nr.83 (1983–1984). Odels- og Lagtingsvedtak hhv. 25. mai og 1. juni 1984. Fremmet av Finans- og tolldepartementet.",
        "text": "Ot.prp.nr.65 (1983–1984), Innst.O.nr.61 (1983–1984) og Besl.O.nr.83 (1983–1984). Odels- og Lagtingsvedtak hhv. 25. mai og 1. juni 1984. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1965-06-25-2\" class=\" reference\" href=\"/lov/1965-06-25-2\">lov 25. juni 1965 nr. 2</a> om adgang til regulering av penge- og kredittforholdene gjøres følgende endringer:",
        "text": "I lov 25. juni 1965 nr. 2 om adgang til regulering av penge- og kredittforholdene gjøres følgende endringer:"
    },
    {
        "tag": "p",
        "class": "avsnitt",
        "html": "§ 4 skal lyde:",
        "text": "§ 4 skal lyde:"
    },
    {
        "tag": "p",
        "class": "avsnitt",
        "html": "Kongen kan bestemme at forretnings- og sparebankene skal holde en nærmere angitt reserve av primære og sekundære likvider. Kongen kan også bestemme at institusjoner som kan pålegges direkte regulering av utlån etter § 12, unntatt skadeforsikringsselskaper, skal holde en nærmere angitt reserve av primære likvider. Likviditetsreservene skal utgjøre en bestemt prosent av vedkommende banks eller institusjons forvaltningskapital. Kongen kan ved forskrift bestemme at visse balanseposter ikke skal medregnes.",
        "text": "Kongen kan bestemme at forretnings- og sparebankene skal holde en nærmere angitt reserve av primære og sekundære likvider. Kongen kan også bestemme at institusjoner som kan pålegges direkte regulering av utlån etter § 12, unntatt skadeforsikringsselskaper, skal holde en nærmere angitt reserve av primære likvider. Likviditetsreservene skal utgjøre en bestemt prosent av vedkommende banks eller institusjons forvaltningskapital. Kongen kan ved forskrift bestemme at visse balanseposter ikke skal medregnes."
    },
    {
        "tag": "p",
        "class": "avsnitt",
        "html": "§ 5 skal lyde:",
        "text": "§ 5 skal lyde:"
    },
    {
        "tag": "p",
        "class": "avsnitt",
        "html": "Som primær likviditetsreserve regnes vedkommende banks beholdning av sedler og skillemynt, innskott på ordinær foliokonto i Norges Bank, innskott på postgiro og beholdning av norske statskasseveksler.",
        "text": "Som primær likviditetsreserve regnes vedkommende banks beholdning av sedler og skillemynt, innskott på ordinær foliokonto i Norges Bank, innskott på postgiro og beholdning av norske statskasseveksler."
    },
    {
        "tag": "p",
        "class": "avsnitt",
        "html": "I institusjoner som nevnt i § 4 annet punktum regnes som primær likviditetsreserve vedkommende institusjons beholdning av sedler og skillemynt, innskott på foliokonto i Norges Bank, innskott på postgiro og beholdning av norske statskasseveksler. Kongen kan bestemme at visse av de nevnte poster ikke medregnes.",
        "text": "I institusjoner som nevnt i § 4 annet punktum regnes som primær likviditetsreserve vedkommende institusjons beholdning av sedler og skillemynt, innskott på foliokonto i Norges Bank, innskott på postgiro og beholdning av norske statskasseveksler. Kongen kan bestemme at visse av de nevnte poster ikke medregnes."
    },
    {
        "tag": "p",
        "class": "avsnitt",
        "html": "Som sekundær likviditetsreserve regnes bankenes beholdning av norske stats- og statsgaranterte obligasjoner. Ved beregningen settes obligasjonsbeholdningen til bokført verdi.",
        "text": "Som sekundær likviditetsreserve regnes bankenes beholdning av norske stats- og statsgaranterte obligasjoner. Ved beregningen settes obligasjonsbeholdningen til bokført verdi."
    },
    {
        "tag": "p",
        "class": "avsnitt",
        "html": "Satsen for primærreserven kan ikke settes høyere enn 15. pst. Satsen for summen av den primære og sekundære likviditetsreserve kan ikke settes høyere enn 30 pst. Disse satser kan settes forskjellig for forretnings- og sparebanker og etter bankens forvaltningskapital og geografiske beliggenhet. For institusjoner som nevnt i § 4 annet punktum kan satsen for primær likviditetsreserve settes forskjellig etter institusjonens forvaltningskapital og geografiske beliggenhet.",
        "text": "Satsen for primærreserven kan ikke settes høyere enn 15. pst. Satsen for summen av den primære og sekundære likviditetsreserve kan ikke settes høyere enn 30 pst. Disse satser kan settes forskjellig for forretnings- og sparebanker og etter bankens forvaltningskapital og geografiske beliggenhet. For institusjoner som nevnt i § 4 annet punktum kan satsen for primær likviditetsreserve settes forskjellig etter institusjonens forvaltningskapital og geografiske beliggenhet."
    },
    {
        "tag": "p",
        "class": "avsnitt",
        "html": "§ 6 skal lyde:",
        "text": "§ 6 skal lyde:"
    },
    {
        "tag": "p",
        "class": "avsnitt",
        "html": "Den pliktige likviditetsreserve skal beregnes på grunnlag av vedkommende banks stilling ved utgangen av hver måned og holdes gjennom den nest påfølgende måned. For institusjon som nevnt i § 4 annet punktum skal den pliktige likviditetsreserve beregnes på grunnlag av vedkommende institusjons stilling ved utgangen av hver måned og holdes gjennom enten den nest eller den tredje påfølgende måned etter bestemmelse av Kongen.",
        "text": "Den pliktige likviditetsreserve skal beregnes på grunnlag av vedkommende banks stilling ved utgangen av hver måned og holdes gjennom den nest påfølgende måned. For institusjon som nevnt i § 4 annet punktum skal den pliktige likviditetsreserve beregnes på grunnlag av vedkommende institusjons stilling ved utgangen av hver måned og holdes gjennom enten den nest eller den tredje påfølgende måned etter bestemmelse av Kongen."
    },
    {
        "tag": "p",
        "class": "avsnitt",
        "html": "Kongen kan bestemme at forpliktelsen til å holde likviditetsreserver kan anses oppfylt når reservene i gjennomsnitt for måneden eller for deler av måneden minst har svart til de beregnede krav.",
        "text": "Kongen kan bestemme at forpliktelsen til å holde likviditetsreserver kan anses oppfylt når reservene i gjennomsnitt for måneden eller for deler av måneden minst har svart til de beregnede krav."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven her trer i kraft straks.",
        "text": "Loven her trer i kraft straks."
    }
]