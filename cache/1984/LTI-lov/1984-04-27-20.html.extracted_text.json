[
    {
        "tag": "p",
        "class": "marg",
        "html": "Ot.prp.nr.37 (1983–1984), Innst.O.nr.45 (1983–1984) og Besl.O.nr.51 (1983–1984). Odels- og Lagtingsvedtak hhv. 5. og 10. april 1984. Fremmet av Finans- og tolldepartementet.",
        "text": "Ot.prp.nr.37 (1983–1984), Innst.O.nr.45 (1983–1984) og Besl.O.nr.51 (1983–1984). Odels- og Lagtingsvedtak hhv. 5. og 10. april 1984. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt skal følgende bestemmelse lyde:",
        "text": "I lov av 18. august 1911 nr. 8 om skatt av formue og inntekt skal følgende bestemmelse lyde:"
    },
    {
        "tag": "p",
        "class": "marg",
        "html": "<a data-id=\"lov/1911-08-18-8/§44\" class=\" reference\" href=\"/lov/1911-08-18-8/%C2%A744\">§ 44</a> fjerde ledd nr. 3:",
        "text": "§ 44 fjerde ledd nr. 3:"
    },
    {
        "tag": "p",
        "class": "avsnitt",
        "html": "Kontingent til landsomfattende yrkes- og næringsorganisasjon som har til hovedformål å ivareta de økonomiske interesser for den ervervsgruppe som skattyteren tilhører. Den del av kontingenten som går til forsikringspremie eller til andre formål utenfor foreningsvirksomheten er ikke fradragsberettiget.",
        "text": "Kontingent til landsomfattende yrkes- og næringsorganisasjon som har til hovedformål å ivareta de økonomiske interesser for den ervervsgruppe som skattyteren tilhører. Den del av kontingenten som går til forsikringspremie eller til andre formål utenfor foreningsvirksomheten er ikke fradragsberettiget."
    },
    {
        "tag": "p",
        "class": "avsnitt",
        "html": "Fradraget gis kun til aktive yrkesutøvere eller næringsdrivende, og er betinget av at det senest ved selvangivelsesfristens utløp legges frem attest for innbetalt kontingent. Fradrag kan enten gis med inntil kr 1.800 eller med inntil 4 promille av samlet utbetalt lønn. Fradrag gis ikke dersom skattyter krever fradrag etter dette ledd nr. 1. Samlet fradrag etter dette ledd nr. 2 og 3 kan ikke overstige 4 promille av samlet utbetalt lønn.",
        "text": "Fradraget gis kun til aktive yrkesutøvere eller næringsdrivende, og er betinget av at det senest ved selvangivelsesfristens utløp legges frem attest for innbetalt kontingent. Fradrag kan enten gis med inntil kr 1.800 eller med inntil 4 promille av samlet utbetalt lønn. Fradrag gis ikke dersom skattyter krever fradrag etter dette ledd nr. 1. Samlet fradrag etter dette ledd nr. 2 og 3 kan ikke overstige 4 promille av samlet utbetalt lønn."
    },
    {
        "tag": "p",
        "class": "avsnitt",
        "html": "Departementet avgjør i tvilstilfelle om en sammenslutning skal regnes for yrkes- eller næringsorganisasjon. Når særlige grunner foreligger, kan departementet avgjøre at kontingent til slik organisasjon skal være fradragsberettiget selv om vedkommende organisasjon ikke er landsomfattende.",
        "text": "Departementet avgjør i tvilstilfelle om en sammenslutning skal regnes for yrkes- eller næringsorganisasjon. Når særlige grunner foreligger, kan departementet avgjøre at kontingent til slik organisasjon skal være fradragsberettiget selv om vedkommende organisasjon ikke er landsomfattende."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringen under I trer i kraft fra og med 1984 eller avvikende regnskapsår som utløper i 1984.",
        "text": "Endringen under I trer i kraft fra og med 1984 eller avvikende regnskapsår som utløper i 1984."
    }
]