[
    {
        "tag": "p",
        "class": "marg",
        "html": "Ot.prp.nr.70 (1982–1983), Innst.O.nr.24 (1983–1984) og Besl.O.nr. 30 (1983–1984). Odels- og Lagtingsvedtak hhv. 10. og 19. januar 1984. Fremmet av Sosialdepartementet.",
        "text": "Ot.prp.nr.70 (1982–1983), Innst.O.nr.24 (1983–1984) og Besl.O.nr. 30 (1983–1984). Odels- og Lagtingsvedtak hhv. 10. og 19. januar 1984. Fremmet av Sosialdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1966-06-17-12\" class=\" reference\" href=\"/lov/1966-06-17-12\">lov 17 juni 1966 nr 12</a> om folketrygd skal følgende bestemmelser lyde:",
        "text": "I lov 17 juni 1966 nr 12 om folketrygd skal følgende bestemmelser lyde:"
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-6\" class=\" reference\" href=\"/lov/1966-06-17-12/%C2%A73-6\">§ 3-6</a> nr 4.",
        "text": "§ 3-6 nr 4."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Arbeidstakeren plikter første fraværsdag å melde fra til arbeidsgiveren om at fraværet skyldes sykdom. Dette gjelder både når arbeidstakeren nytter egenmelding etter <a data-id=\"lov/1966-06-17-12/§3-12\" class=\" reference\" href=\"/lov/1966-06-17-12/%C2%A73-12\">§ 3-12</a> nr 1, og når arbeidsuførheten er bekreftet av lege. Dersom arbeidstakeren ikke gir slik melding, inntrer retten til å få utbetalt sykepenger fra arbeidsgiver først fra den dag melding om sykdom blir gitt, med mindre det foreligger særlige grunner til at arbeidstakeren ikke har gitt melding i rett tid, og det er på det rene at sykdommen har ført med seg arbeidsuførhet fra et tidligere tidspunkt.</td></tr>",
        "text": "4.\tArbeidstakeren plikter første fraværsdag å melde fra til arbeidsgiveren om at fraværet skyldes sykdom. Dette gjelder både når arbeidstakeren nytter egenmelding etter § 3-12 nr 1, og når arbeidsuførheten er bekreftet av lege. Dersom arbeidstakeren ikke gir slik melding, inntrer retten til å få utbetalt sykepenger fra arbeidsgiver først fra den dag melding om sykdom blir gitt, med mindre det foreligger særlige grunner til at arbeidstakeren ikke har gitt melding i rett tid, og det er på det rene at sykdommen har ført med seg arbeidsuførhet fra et tidligere tidspunkt."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-12\" class=\" reference\" href=\"/lov/1966-06-17-12/%C2%A73-12\">§ 3-12</a> nr 1.",
        "text": "§ 3-12 nr 1."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Arbeidsuførheten anses tidligst inntrådt den dag lege søkes med mindre annet er bestemt i denne paragraf.</td></tr>",
        "text": "1.\tArbeidsuførheten anses tidligst inntrådt den dag lege søkes med mindre annet er bestemt i denne paragraf."
    },
    {
        "tag": "p",
        "class": "avsnitt",
        "html": "For trygdet som har rett til sykepenger etter <a data-id=\"lov/1966-06-17-12/§3-6\" class=\" reference\" href=\"/lov/1966-06-17-12/%C2%A73-6\">§§ 3-6</a>, <a data-id=\"lov/1966-06-17-12/§3-7\" class=\" reference\" href=\"/lov/1966-06-17-12/%C2%A73-7\">3-7</a> eller <a data-id=\"lov/1966-06-17-12/§3-8\" class=\" reference\" href=\"/lov/1966-06-17-12/%C2%A73-8\">3-8</a> likestilles melding om sykdom til arbeidsgiveren med legesøkning. Trygdede må ha vært ansatt hos vedkommende arbeidsgiver i minst 2 måneder før arbeidsuførheten oppsto. Ved gjenansettelse hos samme arbeidsgiver innen 2 uker medregnes tidligere arbeidsforhold ved beregning av ventetiden etter foregående punktum. Varer arbeidsuførheten utover tre kalenderdager kan den kreves bekreftet av lege fjerde dag. Er trygdede arbeidsufør på dager umiddelbart før og umiddelbart etter arbeidsfrie dager, tas de arbeidsfrie dagene med når antall kalenderdager etter foregående punktum beregnes. Hvis perioden på tre kalenderdager løper ut på en arbeidsfri dag, er det tilstrekkelig at bekreftelse fra lege blir lagt fram første dag trygdede skulle ha arbeidet. Dersom bekreftelse fra lege ikke blir lagt fram, faller retten til sykepenger for de tre første kalenderdagene bort.",
        "text": "For trygdet som har rett til sykepenger etter §§ 3-6, 3-7 eller 3-8 likestilles melding om sykdom til arbeidsgiveren med legesøkning. Trygdede må ha vært ansatt hos vedkommende arbeidsgiver i minst 2 måneder før arbeidsuførheten oppsto. Ved gjenansettelse hos samme arbeidsgiver innen 2 uker medregnes tidligere arbeidsforhold ved beregning av ventetiden etter foregående punktum. Varer arbeidsuførheten utover tre kalenderdager kan den kreves bekreftet av lege fjerde dag. Er trygdede arbeidsufør på dager umiddelbart før og umiddelbart etter arbeidsfrie dager, tas de arbeidsfrie dagene med når antall kalenderdager etter foregående punktum beregnes. Hvis perioden på tre kalenderdager løper ut på en arbeidsfri dag, er det tilstrekkelig at bekreftelse fra lege blir lagt fram første dag trygdede skulle ha arbeidet. Dersom bekreftelse fra lege ikke blir lagt fram, faller retten til sykepenger for de tre første kalenderdagene bort."
    },
    {
        "tag": "p",
        "class": "avsnitt",
        "html": "For trygdet som har rett til sykepenger etter <a data-id=\"lov/1966-06-17-12/§3-10\" class=\" reference\" href=\"/lov/1966-06-17-12/%C2%A73-10\">§ 3-10</a> nr 1 likestilles melding om sykdom til trygdekontoret med legesøkning. Sykepenger kommer dog ikke til utbetaling for tidsrom før lege er søkt.",
        "text": "For trygdet som har rett til sykepenger etter § 3-10 nr 1 likestilles melding om sykdom til trygdekontoret med legesøkning. Sykepenger kommer dog ikke til utbetaling for tidsrom før lege er søkt."
    },
    {
        "tag": "p",
        "class": "avsnitt",
        "html": "Ved egenmelding kan det kreves at den trygdede underskriver en erklæring om at fraværet fra arbeidet skyldes sykdom.",
        "text": "Ved egenmelding kan det kreves at den trygdede underskriver en erklæring om at fraværet fra arbeidet skyldes sykdom."
    },
    {
        "tag": "p",
        "class": "avsnitt",
        "html": "Det kan gjøres unntak fra bestemmelsene i første, annet og tredje ledd hvis det på fyldestgjørende måte er godtgjort at sykdommen har medført arbeidsuførhet fra et tidligere tidspunkt.",
        "text": "Det kan gjøres unntak fra bestemmelsene i første, annet og tredje ledd hvis det på fyldestgjørende måte er godtgjort at sykdommen har medført arbeidsuførhet fra et tidligere tidspunkt."
    },
    {
        "tag": "p",
        "class": "avsnitt",
        "html": "Departementet gir forskrifter om nærmere vilkår, kontroll og gjennomføring av bestemmelsene i dette nummer. Departementet kan herunder bestemme at det kan kreves legeerklæring fra et tidligere tidspunkt enn bestemt i annet ledd, og at egenmelding ikke kan nyttes i arbeidsforhold der kortvarig sykefravær får til følge at arbeidstakeren må bli borte fra arbeidet også etter at han er blitt arbeidsfør igjen.",
        "text": "Departementet gir forskrifter om nærmere vilkår, kontroll og gjennomføring av bestemmelsene i dette nummer. Departementet kan herunder bestemme at det kan kreves legeerklæring fra et tidligere tidspunkt enn bestemt i annet ledd, og at egenmelding ikke kan nyttes i arbeidsforhold der kortvarig sykefravær får til følge at arbeidstakeren må bli borte fra arbeidet også etter at han er blitt arbeidsfør igjen."
    },
    {
        "tag": "h3",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Denne lov trer i kraft 1 mars 1984.",
        "text": "Denne lov trer i kraft 1 mars 1984."
    }
]