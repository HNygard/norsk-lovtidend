[
    {
        "tag": "p",
        "class": "marg",
        "html": "<a data-id=\"forarbeid/otprp-50-200607\" class=\" reference\" href=\"/forarbeid/otprp-50-200607\">Ot.prp.nr.50 (2006–2007)</a>, <a data-id=\"forarbeid/inns-o-97-200607\" class=\" reference\" href=\"/forarbeid/inns-o-97-200607\">Innst.O.nr.97 (2006–2007)</a> og <a data-id=\"forarbeid/besl-o-136-200607\" class=\" reference\" href=\"/forarbeid/besl-o-136-200607\">Besl.O.nr.136 (2006–2007)</a>. Odels- og lagtingsvedtak hhv. 12. og 15. juni 2007. Fremja av Kultur- og kyrkjedepartementet.",
        "text": "Ot.prp.nr.50 (2006–2007), Innst.O.nr.97 (2006–2007) og Besl.O.nr.136 (2006–2007). Odels- og lagtingsvedtak hhv. 12. og 15. juni 2007. Fremja av Kultur- og kyrkjedepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Føremål</em>",
        "text": "Føremål"
    },
    {
        "tag": "p",
        "class": "avsnitt",
        "html": "Lova har til føremål å fastleggja offentlege styresmakters ansvar for å fremja og leggja til rette for eit breitt spekter av kulturverksemd, slik at alle kan få høve til å delta i kulturaktivitetar og oppleva eit mangfald av kulturuttrykk.",
        "text": "Lova har til føremål å fastleggja offentlege styresmakters ansvar for å fremja og leggja til rette for eit breitt spekter av kulturverksemd, slik at alle kan få høve til å delta i kulturaktivitetar og oppleva eit mangfald av kulturuttrykk."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Definisjonar</em>",
        "text": "Definisjonar"
    },
    {
        "tag": "p",
        "class": "avsnitt",
        "html": "Med kulturverksemd meiner ein i denne lova å",
        "text": "Med kulturverksemd meiner ein i denne lova å"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">skapa, produsera, utøva, formidla og distribuera kunst- og andre kulturuttrykk,</td></tr>",
        "text": "a.\tskapa, produsera, utøva, formidla og distribuera kunst- og andre kulturuttrykk,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">verna om, fremja innsikt i og vidareføra kulturarv,</td></tr>",
        "text": "b.\tverna om, fremja innsikt i og vidareføra kulturarv,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">delta i kulturaktivitet,</td></tr>",
        "text": "c.\tdelta i kulturaktivitet,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">utvikla kulturfagleg kunnskap og kompetanse.</td></tr>",
        "text": "d.\tutvikla kulturfagleg kunnskap og kompetanse."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Statens oppgåver</em>",
        "text": "Statens oppgåver"
    },
    {
        "tag": "p",
        "class": "avsnitt",
        "html": "Staten skal fremja og leggja til rette for eit breitt spekter av kulturverksemd over heile landet gjennom rettslege, økonomiske, organisatoriske, informerande og andre relevante verkemiddel og tiltak.",
        "text": "Staten skal fremja og leggja til rette for eit breitt spekter av kulturverksemd over heile landet gjennom rettslege, økonomiske, organisatoriske, informerande og andre relevante verkemiddel og tiltak."
    },
    {
        "tag": "p",
        "class": "avsnitt",
        "html": "Staten skal utforma verkemiddel og gjennomføra tiltak for å fremja og verna eit mangfald av kulturuttrykk i samsvar med internasjonale rettar og plikter.",
        "text": "Staten skal utforma verkemiddel og gjennomføra tiltak for å fremja og verna eit mangfald av kulturuttrykk i samsvar med internasjonale rettar og plikter."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Fylkeskommunens og kommunens oppgåver</em>",
        "text": "Fylkeskommunens og kommunens oppgåver"
    },
    {
        "tag": "p",
        "class": "avsnitt",
        "html": "Fylkeskommunen og kommunen skal syta for økonomiske, organisatoriske, informerande og andre relevante verkemiddel og tiltak som fremjar og legg til rette for eit breitt spekter av kulturverksemd regionalt og lokalt.",
        "text": "Fylkeskommunen og kommunen skal syta for økonomiske, organisatoriske, informerande og andre relevante verkemiddel og tiltak som fremjar og legg til rette for eit breitt spekter av kulturverksemd regionalt og lokalt."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Felles oppgåver</em>",
        "text": "Felles oppgåver"
    },
    {
        "tag": "p",
        "class": "avsnitt",
        "html": "Staten, fylkeskommunen og kommunen skal syta for",
        "text": "Staten, fylkeskommunen og kommunen skal syta for"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">at kulturlivet har føreseielege utviklingskår,</td></tr>",
        "text": "a.\tat kulturlivet har føreseielege utviklingskår,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">å fremja profesjonalitet og kvalitet i kulturtilbodet og leggja til rette for deltaking i kulturaktivitetar,</td></tr>",
        "text": "b.\tå fremja profesjonalitet og kvalitet i kulturtilbodet og leggja til rette for deltaking i kulturaktivitetar,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">at personar, organisasjonar og institusjonar har tilgang til informasjon om ordningar med økonomisk støtte og om andre verkemiddel og tiltak.</td></tr>",
        "text": "c.\tat personar, organisasjonar og institusjonar har tilgang til informasjon om ordningar med økonomisk støtte og om andre verkemiddel og tiltak."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetjing</em>",
        "text": "Ikraftsetjing"
    },
    {
        "tag": "p",
        "class": "avsnitt",
        "html": "Kongen fastset når lova skal ta til å gjelda.",
        "text": "Kongen fastset når lova skal ta til å gjelda."
    }
]