[
    {
        "tag": "p",
        "class": "marg",
        "html": "<a data-id=\"forarbeid/otprp-10-200708\" class=\" reference\" href=\"/forarbeid/otprp-10-200708\">Ot.prp.nr.10 (2007–2008)</a>, <a data-id=\"forarbeid/inns-o-25-200708\" class=\" reference\" href=\"/forarbeid/inns-o-25-200708\">Innst.O.nr.25 (2007–2008)</a> og <a data-id=\"forarbeid/besl-o-36-200708\" class=\" reference\" href=\"/forarbeid/besl-o-36-200708\">Besl.O.nr.36 (2007–2008)</a>. Odels- og lagtingsvedtak hhv. 13. og 18. desember 2007. Fremmet av Justis- og politidepartementet.",
        "text": "Ot.prp.nr.10 (2007–2008), Innst.O.nr.25 (2007–2008) og Besl.O.nr.36 (2007–2008). Odels- og lagtingsvedtak hhv. 13. og 18. desember 2007. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "<a data-id=\"lov/2001-04-20-13\" class=\" reference\" href=\"/lov/2001-04-20-13\">Lov 20. april 2001 nr. 13</a> om erstatning fra staten for personskade voldt ved straffbar handling m.m. (voldsoffererstatningsloven) endres slik:",
        "text": "Lov 20. april 2001 nr. 13 om erstatning fra staten for personskade voldt ved straffbar handling m.m. (voldsoffererstatningsloven) endres slik:"
    },
    {
        "tag": "p",
        "class": "marg",
        "html": "§ 1 første ledd skal lyde:",
        "text": "§ 1 første ledd skal lyde:"
    },
    {
        "tag": "p",
        "class": "avsnitt",
        "html": "Den som har lidd personskade som følge av en straffbar handling som krenker livet, helsen eller friheten, eller dennes etterlatte, har rett til voldsoffererstatning fra staten etter reglene i loven her. Hvis et barn har opplevd vold mot en nærstående person, og dette er egnet til å skade barnets trygghet og tillit, har barnet rett til oppreisning utmålt etter § 6. Barnet kan også kreve erstatning etter §§ 4 og 5. Voldsoffererstatning ytes selv om gjerningspersonen ikke kan straffes fordi vedkommende var utilregnelig som nevnt i <a data-id=\"lov/2005-05-20-28/§44\" class=\" reference\" href=\"/lov/2005-05-20-28/%C2%A744\">straffeloven § 44</a> eller under 15 år, eller det foreligger overskridelse av nødverge som er straffri etter <a data-id=\"lov/2005-05-20-28/§48\" class=\" reference\" href=\"/lov/2005-05-20-28/%C2%A748\">straffeloven § 48</a> fjerde ledd.",
        "text": "Den som har lidd personskade som følge av en straffbar handling som krenker livet, helsen eller friheten, eller dennes etterlatte, har rett til voldsoffererstatning fra staten etter reglene i loven her. Hvis et barn har opplevd vold mot en nærstående person, og dette er egnet til å skade barnets trygghet og tillit, har barnet rett til oppreisning utmålt etter § 6. Barnet kan også kreve erstatning etter §§ 4 og 5. Voldsoffererstatning ytes selv om gjerningspersonen ikke kan straffes fordi vedkommende var utilregnelig som nevnt i straffeloven § 44 eller under 15 år, eller det foreligger overskridelse av nødverge som er straffri etter straffeloven § 48 fjerde ledd."
    },
    {
        "tag": "p",
        "class": "marg",
        "html": "§ 2 første ledd skal lyde:",
        "text": "§ 2 første ledd skal lyde:"
    },
    {
        "tag": "p",
        "class": "avsnitt",
        "html": "Voldsoffererstatning ytes når den skadevoldende handling har funnet sted her i riket, herunder Svalbard, om bord på norsk fartøy, boreplattform eller luftfartøy eller på innretning eller anlegg for utforskning eller utnytting av undersjøiske naturforekomster på den norske del av kontinentalsokkelen.",
        "text": "Voldsoffererstatning ytes når den skadevoldende handling har funnet sted her i riket, herunder Svalbard, om bord på norsk fartøy, boreplattform eller luftfartøy eller på innretning eller anlegg for utforskning eller utnytting av undersjøiske naturforekomster på den norske del av kontinentalsokkelen."
    },
    {
        "tag": "p",
        "class": "marg",
        "html": "§ 3 annet og tredje ledd skal lyde:",
        "text": "§ 3 annet og tredje ledd skal lyde:"
    },
    {
        "tag": "p",
        "class": "avsnitt",
        "html": "Søknaden må være fremsatt for Kontoret for voldsoffererstatning før erstatningskravet mot skadevolderen er foreldet etter reglene i foreldelsesloven. Det er likevel tilstrekkelig at søknaden fremsettes før skadevolderens eventuelle straffansvar er foreldet etter reglene i straffeloven eller før skadelidte fyller 21 år.",
        "text": "Søknaden må være fremsatt for Kontoret for voldsoffererstatning før erstatningskravet mot skadevolderen er foreldet etter reglene i foreldelsesloven. Det er likevel tilstrekkelig at søknaden fremsettes før skadevolderens eventuelle straffansvar er foreldet etter reglene i straffeloven eller før skadelidte fyller 21 år."
    },
    {
        "tag": "p",
        "class": "avsnitt",
        "html": "Erstatning ytes bare når den straffbare handlingen er anmeldt til politiet. Dessuten må søkeren ha krevd at erstatningskravet tas med i en eventuell straffesak mot skadevolderen. I særlige tilfeller kan erstatning ytes selv om vilkårene i leddet her ikke er oppfylt.",
        "text": "Erstatning ytes bare når den straffbare handlingen er anmeldt til politiet. Dessuten må søkeren ha krevd at erstatningskravet tas med i en eventuell straffesak mot skadevolderen. I særlige tilfeller kan erstatning ytes selv om vilkårene i leddet her ikke er oppfylt."
    },
    {
        "tag": "p",
        "class": "marg",
        "html": "§ 7 tredje og nytt fjerde ledd skal lyde:",
        "text": "§ 7 tredje og nytt fjerde ledd skal lyde:"
    },
    {
        "tag": "p",
        "class": "avsnitt",
        "html": "Ved dødsfall har avdødes ektefelle, samboer, barn eller foreldre rett til erstatning for personskade etter reglene i § 4. Uten krav om personskade kan disse tilkjennes oppreisning etter reglene i § 6. I særlige tilfeller kan søsken tilkjennes erstatning og oppreisning som nevnt i leddet her.",
        "text": "Ved dødsfall har avdødes ektefelle, samboer, barn eller foreldre rett til erstatning for personskade etter reglene i § 4. Uten krav om personskade kan disse tilkjennes oppreisning etter reglene i § 6. I særlige tilfeller kan søsken tilkjennes erstatning og oppreisning som nevnt i leddet her."
    },
    {
        "tag": "p",
        "class": "avsnitt",
        "html": "For erstatning etter bestemmelsen her anses dødsfallet som ett skadetilfelle etter § 11.",
        "text": "For erstatning etter bestemmelsen her anses dødsfallet som ett skadetilfelle etter § 11."
    },
    {
        "tag": "p",
        "class": "marg",
        "html": "§ 10 skal lyde:",
        "text": "§ 10 skal lyde:"
    },
    {
        "tag": "div",
        "class": "paragraf",
        "html": "§ 10. <em class=\" \">Nedsettelse, lempning og reduksjon</em>",
        "text": "§ 10. Nedsettelse, lempning og reduksjon"
    },
    {
        "tag": "p",
        "class": "avsnitt",
        "html": "Om nedsettelse eller bortfall av voldsoffererstatning på grunn av skadelidtes medvirkning m.v. gjelder <a data-id=\"lov/1969-06-13-26/§5-1\" class=\" reference\" href=\"/lov/1969-06-13-26/%C2%A75-1\">skadeserstatningsloven § 5-1</a> tilsvarende.",
        "text": "Om nedsettelse eller bortfall av voldsoffererstatning på grunn av skadelidtes medvirkning m.v. gjelder skadeserstatningsloven § 5-1 tilsvarende."
    },
    {
        "tag": "p",
        "class": "avsnitt",
        "html": "Det skal ikke lempes eller reduseres som angitt i <a data-id=\"lov/1969-06-13-26/§1-1\" class=\" reference\" href=\"/lov/1969-06-13-26/%C2%A71-1\">skadeserstatningsloven § 1-1</a>, <a data-id=\"lov/1969-06-13-26/§1-3\" class=\" reference\" href=\"/lov/1969-06-13-26/%C2%A71-3\">§ 1-3</a> og <a data-id=\"lov/1969-06-13-26/§5-2\" class=\" reference\" href=\"/lov/1969-06-13-26/%C2%A75-2\">§ 5-2</a>.",
        "text": "Det skal ikke lempes eller reduseres som angitt i skadeserstatningsloven § 1-1, § 1-3 og § 5-2."
    },
    {
        "tag": "p",
        "class": "marg",
        "html": "§ 13 nytt tredje ledd skal lyde:",
        "text": "§ 13 nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Saker som ikke byr på vesentlige tvilsspørsmål, kan avgjøres av nemndas leder alene. I slike saker kan nemnda også delegere vedtaksmyndighet til nemndas sekretariat.",
        "text": "Saker som ikke byr på vesentlige tvilsspørsmål, kan avgjøres av nemndas leder alene. I slike saker kan nemnda også delegere vedtaksmyndighet til nemndas sekretariat."
    },
    {
        "tag": "p",
        "class": "marg",
        "html": "§ 14 nytt femte ledd skal lyde:",
        "text": "§ 14 nytt femte ledd skal lyde:"
    },
    {
        "tag": "p",
        "class": "avsnitt",
        "html": "Det kan i særlige tilfelle bestemmes at en part skal få dekket utgifter til innhenting av erklæringer fra lege, tannlege, psykolog og lignende.",
        "text": "Det kan i særlige tilfelle bestemmes at en part skal få dekket utgifter til innhenting av erklæringer fra lege, tannlege, psykolog og lignende."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "<em class=\" \">Ikraftsetting og overgangsregler</em>",
        "text": "Ikraftsetting og overgangsregler"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    },
    {
        "tag": "p",
        "class": "avsnitt",
        "html": "Endringene i § 1, § 3 og § 7 kommer ikke til anvendelse i tilfeller der det søkes om voldsoffererstatning på grunn av handlinger som har funnet sted før lovens ikrafttredelse.",
        "text": "Endringene i § 1, § 3 og § 7 kommer ikke til anvendelse i tilfeller der det søkes om voldsoffererstatning på grunn av handlinger som har funnet sted før lovens ikrafttredelse."
    },
    {
        "tag": "p",
        "class": "avsnitt",
        "html": "Endringene i § 2, § 10, § 13 og § 14 kommer til anvendelse i tilfeller der det etter endringslovens ikrafttredelse fremsettes søknad om voldsoffererstatning.",
        "text": "Endringene i § 2, § 10, § 13 og § 14 kommer til anvendelse i tilfeller der det etter endringslovens ikrafttredelse fremsettes søknad om voldsoffererstatning."
    }
]