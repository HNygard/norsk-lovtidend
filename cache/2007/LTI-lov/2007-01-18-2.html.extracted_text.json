[
    {
        "tag": "p",
        "class": "marg",
        "html": "Ot.prp.nr.4 (2006–2007), Innst.O.nr.27 (2006–2007) og Besl.O.nr.39 (2006–2007). Odels- og lagtingsvedtak hhv. 7. og 13. desember 2006. Fremmet av Justis- og politidepartementet.",
        "text": "Ot.prp.nr.4 (2006–2007), Innst.O.nr.27 (2006–2007) og Besl.O.nr.39 (2006–2007). Odels- og lagtingsvedtak hhv. 7. og 13. desember 2006. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I midlertidig lov 17. september 1999 nr. 73 om begrenset innsyn i overvåkingspolitiets arkiver og registre (innsynsloven) skal § 3a lyde:",
        "text": "I midlertidig lov 17. september 1999 nr. 73 om begrenset innsyn i overvåkingspolitiets arkiver og registre (innsynsloven) skal § 3a lyde:"
    },
    {
        "tag": "div",
        "class": "paragraf",
        "html": "§ 3a. <em class=\" \">Rett til å inngi supplerende opplysninger</em>",
        "text": "§ 3a. Rett til å inngi supplerende opplysninger"
    },
    {
        "tag": "p",
        "class": "avsnitt",
        "html": "Den som er gitt innsyn etter § 1 jf. § 2 har rett til å inngi supplerende opplysninger, som i sin helhet legges i sakens dokumenter.",
        "text": "Den som er gitt innsyn etter § 1 jf. § 2 har rett til å inngi supplerende opplysninger, som i sin helhet legges i sakens dokumenter."
    },
    {
        "tag": "p",
        "class": "avsnitt",
        "html": "Behandlingsorganet plikter å underrette alle som har fått innsyn om retten til å inngi supplerende opplysninger. Slik underretning skal gis skriftlig med nærmere opplysninger om saksbehandlingsreglene.",
        "text": "Behandlingsorganet plikter å underrette alle som har fått innsyn om retten til å inngi supplerende opplysninger. Slik underretning skal gis skriftlig med nærmere opplysninger om saksbehandlingsreglene."
    },
    {
        "tag": "p",
        "class": "avsnitt",
        "html": "Supplerende opplysninger skal være skriftlig og inneholde den registrertes navn, fødselsdato og bopelsadresse, og må være fremsatt innen to måneder fra det tidspunkt underretning som nevnt i annet ledd har kommet frem til den som har fått innsyn.",
        "text": "Supplerende opplysninger skal være skriftlig og inneholde den registrertes navn, fødselsdato og bopelsadresse, og må være fremsatt innen to måneder fra det tidspunkt underretning som nevnt i annet ledd har kommet frem til den som har fått innsyn."
    },
    {
        "tag": "p",
        "class": "avsnitt",
        "html": "Supplerende opplysninger som fremsettes etter utløp av denne fristen, skal avvises. Beslutning om avvisning er ikke gjenstand for klagebehandling.",
        "text": "Supplerende opplysninger som fremsettes etter utløp av denne fristen, skal avvises. Beslutning om avvisning er ikke gjenstand for klagebehandling."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft straks.",
        "text": "Loven trer i kraft straks."
    }
]