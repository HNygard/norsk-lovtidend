[
    {
        "tag": "p",
        "class": "marg",
        "html": "Ot.prp.nr.56 (2006–2007), Innst.O.nr.92 (2006–2007) og Besl.O.nr.96 (2006–2007). Odels- og lagtingsvedtak hhv. 7. og 12. juni 2007. Fremmet av Arbeids- og inkluderingsdepartementet.",
        "text": "Ot.prp.nr.56 (2006–2007), Innst.O.nr.92 (2006–2007) og Besl.O.nr.96 (2006–2007). Odels- og lagtingsvedtak hhv. 7. og 12. juni 2007. Fremmet av Arbeids- og inkluderingsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:",
        "text": "I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:"
    },
    {
        "tag": "p",
        "class": "marg",
        "html": "§ 4-1 sjette ledd skal lyde:",
        "text": "§ 4-1 sjette ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(6)</span> Departementet kan gi forskrift som pålegger bruk av identitetskort for arbeidstakere innenfor bransjer der det er nødvendig eller hensiktsmessig for å ivareta arbeidstakernes helse, miljø og sikkerhet og om oversiktslister over hvem som til enhver tid er sysselsatt på arbeidsplassen. Etter pålegg fra departementet plikter offentlige myndigheter uten hinder av taushetsplikt å gi utsteder av identitetskort alle opplysninger fra offentlige registre som er nødvendige for utstedelse av identitetskort.</td></tr>",
        "text": "(6) Departementet kan gi forskrift som pålegger bruk av identitetskort for arbeidstakere innenfor bransjer der det er nødvendig eller hensiktsmessig for å ivareta arbeidstakernes helse, miljø og sikkerhet og om oversiktslister over hvem som til enhver tid er sysselsatt på arbeidsplassen. Etter pålegg fra departementet plikter offentlige myndigheter uten hinder av taushetsplikt å gi utsteder av identitetskort alle opplysninger fra offentlige registre som er nødvendige for utstedelse av identitetskort."
    },
    {
        "tag": "p",
        "class": "marg",
        "html": "§ 14-13 andre ledd og nytt tredje ledd skal lyde:",
        "text": "§ 14-13 andre ledd og nytt tredje ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> For innleie som overstiger 10 prosent av de ansatte hos innleier, likevel ikke færre enn tre personer, eller som har en varighet ut over ett år, skal det inngås skriftlig avtale med tillitsvalgte som til sammen representerer et flertall av den arbeidstakerkategori innleien gjelder.</td></tr>",
        "text": "(2) For innleie som overstiger 10 prosent av de ansatte hos innleier, likevel ikke færre enn tre personer, eller som har en varighet ut over ett år, skal det inngås skriftlig avtale med tillitsvalgte som til sammen representerer et flertall av den arbeidstakerkategori innleien gjelder."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Etter krav fra tillitsvalgte som representerer den arbeidstakerkategori innleien gjelder, skal arbeidsgiver dokumentere at vilkårene for innleie etter første ledd er oppfylt.</td></tr>",
        "text": "(3) Etter krav fra tillitsvalgte som representerer den arbeidstakerkategori innleien gjelder, skal arbeidsgiver dokumentere at vilkårene for innleie etter første ledd er oppfylt."
    },
    {
        "tag": "p",
        "class": "marg",
        "html": "Gjeldende tredje ledd blir nytt fjerde ledd.",
        "text": "Gjeldende tredje ledd blir nytt fjerde ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I lov 4. juni 1993 nr. 58 om allmenngjøring av tariffavtaler m.v. gjøres følgende endringer:",
        "text": "I lov 4. juni 1993 nr. 58 om allmenngjøring av tariffavtaler m.v. gjøres følgende endringer:"
    },
    {
        "tag": "p",
        "class": "marg",
        "html": "§ 8 første og andre ledd skal lyde:",
        "text": "§ 8 første og andre ledd skal lyde:"
    },
    {
        "tag": "p",
        "class": "avsnitt",
        "html": "Arbeidstilsynet fører tilsyn med at lønns- og arbeidsvilkår som følger av vedtak om allmenngjøring etter § 3, blir overholdt. Arbeidstilsynet fører også tilsyn med at oppdragsgivers plikter gitt i medhold av § 9 blir overholdt.",
        "text": "Arbeidstilsynet fører tilsyn med at lønns- og arbeidsvilkår som følger av vedtak om allmenngjøring etter § 3, blir overholdt. Arbeidstilsynet fører også tilsyn med at oppdragsgivers plikter gitt i medhold av § 9 blir overholdt."
    },
    {
        "tag": "p",
        "class": "avsnitt",
        "html": "Arbeidstilsynet gir de pålegg og treffer de enkeltvedtak ellers som er nødvendige for gjennomføringen av vedtak om allmenngjøring etter § 3 og plikter i medhold av § 9. Arbeidsmiljøloven § 18-6 (1), (2), (6), (7) og (8) samt §§ 18-7 og 18-8 får tilsvarende anvendelse ved tilsyn etter loven her. Eventuell oppdragsgiver skal også gjøres kjent med pålegg og andre enkeltvedtak.",
        "text": "Arbeidstilsynet gir de pålegg og treffer de enkeltvedtak ellers som er nødvendige for gjennomføringen av vedtak om allmenngjøring etter § 3 og plikter i medhold av § 9. Arbeidsmiljøloven § 18-6 (1), (2), (6), (7) og (8) samt §§ 18-7 og 18-8 får tilsvarende anvendelse ved tilsyn etter loven her. Eventuell oppdragsgiver skal også gjøres kjent med pålegg og andre enkeltvedtak."
    },
    {
        "tag": "p",
        "class": "marg",
        "html": "§ 8 nytt femte til syvende ledd skal lyde:",
        "text": "§ 8 nytt femte til syvende ledd skal lyde:"
    },
    {
        "tag": "p",
        "class": "avsnitt",
        "html": "Enhver som er underlagt tilsyn etter første ledd, skal når oppdragsgivers tillitsvalgte krever det og uten hinder av taushetsplikt, fremlegge opplysninger om lønns- og arbeidsvilkår for arbeidstakere i virksomheter som utfører arbeid som er omfattet av vedtak om allmenngjøring etter § 3. Innsyn kan kreves av tillitsvalgte som representerer den organisasjonen som er part i den allmenngjorte tariffavtalen.",
        "text": "Enhver som er underlagt tilsyn etter første ledd, skal når oppdragsgivers tillitsvalgte krever det og uten hinder av taushetsplikt, fremlegge opplysninger om lønns- og arbeidsvilkår for arbeidstakere i virksomheter som utfører arbeid som er omfattet av vedtak om allmenngjøring etter § 3. Innsyn kan kreves av tillitsvalgte som representerer den organisasjonen som er part i den allmenngjorte tariffavtalen."
    },
    {
        "tag": "p",
        "class": "avsnitt",
        "html": "Den tillitsvalgte har taushetsplikt om opplysningene som vedkommende får etter femte ledd. Taushetsplikten gjelder ikke overfor tilsynsmyndighetene, jf. første og fjerde ledd. Tillitsvalgte kan bare benytte innsynsretten til å undersøke om vedtak om allmenngjøring, jf. § 3, etterleves.",
        "text": "Den tillitsvalgte har taushetsplikt om opplysningene som vedkommende får etter femte ledd. Taushetsplikten gjelder ikke overfor tilsynsmyndighetene, jf. første og fjerde ledd. Tillitsvalgte kan bare benytte innsynsretten til å undersøke om vedtak om allmenngjøring, jf. § 3, etterleves."
    },
    {
        "tag": "p",
        "class": "avsnitt",
        "html": "Departementet kan i forskrift gi nærmere regler om innsynsretten, taushetsplikten og eventuell bruk av rådgivere.",
        "text": "Departementet kan i forskrift gi nærmere regler om innsynsretten, taushetsplikten og eventuell bruk av rådgivere."
    },
    {
        "tag": "p",
        "class": "marg",
        "html": "§ 9 skal lyde:",
        "text": "§ 9 skal lyde:"
    },
    {
        "tag": "div",
        "class": "paragraf",
        "html": "§ 9. <em class=\" \">Ansvar for oppdragsgivere</em>",
        "text": "§ 9. Ansvar for oppdragsgivere"
    },
    {
        "tag": "p",
        "class": "avsnitt",
        "html": "Departementet kan gi forskrift om at oppdragsgiver i kontrakt med oppdragstaker skal informere om plikter etter gjeldende forskrifter om allmenngjøring av tariffavtaler, og om at oppdragsgiver skal påse at oppdragstaker etterlever slike plikter.",
        "text": "Departementet kan gi forskrift om at oppdragsgiver i kontrakt med oppdragstaker skal informere om plikter etter gjeldende forskrifter om allmenngjøring av tariffavtaler, og om at oppdragsgiver skal påse at oppdragstaker etterlever slike plikter."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]