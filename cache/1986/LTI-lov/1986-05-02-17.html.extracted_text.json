[
    {
        "tag": "p",
        "class": "marg",
        "html": "<a data-id=\"forarbeid/otprp-41-198586\" class=\" reference\" href=\"/forarbeid/otprp-41-198586\">Ot.prp.nr.41 (1985–1986)</a>, Innst.O.nr.35 (1985–1986) og Besl.O.nr.35 (1985–1986). Odels- og Lagtingsvedtak hhv. 20. mars og 8. april 1986. Fremmet av Olje- og energidepartementet.",
        "text": "Ot.prp.nr.41 (1985–1986), Innst.O.nr.35 (1985–1986) og Besl.O.nr.35 (1985–1986). Odels- og Lagtingsvedtak hhv. 20. mars og 8. april 1986. Fremmet av Olje- og energidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "§ 1 tredje ledd skal lyde:",
        "text": "§ 1 tredje ledd skal lyde:"
    },
    {
        "tag": "p",
        "class": "avsnitt",
        "html": "Norges vassdrags- og energiverk (NVE), skal samordne beredskapsplanleggingen og lede kraftforsyningen under beredskap og krig. Når særlige forhold tilsier det, kan NVE bestemme at også anlegg som ikke fyller de minstekrav som er nevnt i første ledd, skal anses som anlegg av vesentlig betydning for rikets kraftforsyning.",
        "text": "Norges vassdrags- og energiverk (NVE), skal samordne beredskapsplanleggingen og lede kraftforsyningen under beredskap og krig. Når særlige forhold tilsier det, kan NVE bestemme at også anlegg som ikke fyller de minstekrav som er nevnt i første ledd, skal anses som anlegg av vesentlig betydning for rikets kraftforsyning."
    },
    {
        "tag": "p",
        "class": "avsnitt",
        "html": "§ 2 skal lyde:",
        "text": "§ 2 skal lyde:"
    },
    {
        "tag": "p",
        "class": "avsnitt",
        "html": "Vedtak etter loven treffes av NVE. I viktige saker skal det innhentes uttalelse fra Beredskapsrådet for kraftforsyningen (Beredskapsrådet). Dersom NVE treffer vedtak i strid med Beredskapsrådets anbefalinger, kan et flertall i Beredskapsrådet bringe saken inn for departementet for overprøving.",
        "text": "Vedtak etter loven treffes av NVE. I viktige saker skal det innhentes uttalelse fra Beredskapsrådet for kraftforsyningen (Beredskapsrådet). Dersom NVE treffer vedtak i strid med Beredskapsrådets anbefalinger, kan et flertall i Beredskapsrådet bringe saken inn for departementet for overprøving."
    },
    {
        "tag": "p",
        "class": "avsnitt",
        "html": "Beredskapsrådet, som oppnevnes av departementet, skal ha 5 medlemmer med personlige vararepresentanter. Av medlemmene skal formannen fylle vilkårene for å være herreds- eller bydommer, en være målsmann for Forsvarsstaben, en for Sivilforsvaret, en for offentlige kraftverk og en for private kraftverk.",
        "text": "Beredskapsrådet, som oppnevnes av departementet, skal ha 5 medlemmer med personlige vararepresentanter. Av medlemmene skal formannen fylle vilkårene for å være herreds- eller bydommer, en være målsmann for Forsvarsstaben, en for Sivilforsvaret, en for offentlige kraftverk og en for private kraftverk."
    },
    {
        "tag": "p",
        "class": "avsnitt",
        "html": "Departementet fastsetter forskrifter for Beredskapsrådets virksomhet.",
        "text": "Departementet fastsetter forskrifter for Beredskapsrådets virksomhet."
    },
    {
        "tag": "p",
        "class": "avsnitt",
        "html": "§ 2 a:",
        "text": "§ 2 a:"
    },
    {
        "tag": "p",
        "class": "avsnitt",
        "html": "«nemnda» endres til «Beredskapsrådet for kraftforsyningen».",
        "text": "«nemnda» endres til «Beredskapsrådet for kraftforsyningen»."
    },
    {
        "tag": "p",
        "class": "avsnitt",
        "html": "§§ 3 – 8 «nemnda» endres til «NVE».",
        "text": "§§ 3 – 8 «nemnda» endres til «NVE»."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven her trer i kraft straks.",
        "text": "Loven her trer i kraft straks."
    }
]