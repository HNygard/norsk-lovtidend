[
    {
        "tag": "p",
        "class": "marg",
        "html": "<a data-id=\"forarbeid/otprp-39-198586\" class=\" reference\" href=\"/forarbeid/otprp-39-198586\">Ot.prp.nr.39 (1985–1986)</a>, Innst.O.nr.31 (1985–1986) og Besl.O.nr.34 (1985–1986). Odels- og Lagtingsvedtak hhv. 20. mars og 8. april 1986. Fremmet av Olje- og energidepartementet.",
        "text": "Ot.prp.nr.39 (1985–1986), Innst.O.nr.31 (1985–1986) og Besl.O.nr.34 (1985–1986). Odels- og Lagtingsvedtak hhv. 20. mars og 8. april 1986. Fremmet av Olje- og energidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1917-12-14-16\" class=\" reference\" href=\"/lov/1917-12-14-16\">lov av 14. desember 1917 nr. 16</a> om erverv av vannfall, bergverk og annen fast eiendom m.v. gjøres følgende endringer:",
        "text": "I lov av 14. desember 1917 nr. 16 om erverv av vannfall, bergverk og annen fast eiendom m.v. gjøres følgende endringer:"
    },
    {
        "tag": "p",
        "class": "avsnitt",
        "html": "Lovens § 2,3. ledd, nr. 13,3. ledd skal lyde:",
        "text": "Lovens § 2,3. ledd, nr. 13,3. ledd skal lyde:"
    },
    {
        "tag": "p",
        "class": "avsnitt",
        "html": "Nærmere bestemmelser om betalingen av avgifter og om kontroll med vannforbruket skal, for så vidt de ikke er fastsatt av Kongen, med bindende virkning for hvert enkelt tilfelle fastsettes av vedkommende regjeringsdepartement etter innstilling fra Norges vassdrags- og energiverk.",
        "text": "Nærmere bestemmelser om betalingen av avgifter og om kontroll med vannforbruket skal, for så vidt de ikke er fastsatt av Kongen, med bindende virkning for hvert enkelt tilfelle fastsettes av vedkommende regjeringsdepartement etter innstilling fra Norges vassdrags- og energiverk."
    },
    {
        "tag": "p",
        "class": "avsnitt",
        "html": "Lovens § 5,3. ledd, nr. 2,3. ledd skal lyde:",
        "text": "Lovens § 5,3. ledd, nr. 2,3. ledd skal lyde:"
    },
    {
        "tag": "p",
        "class": "avsnitt",
        "html": "Nærmere bestemmelser om betaling av avgifter og om kontroll med vannforbruket skal, for så vidt de ikke er fastsatt av Kongen, med bindende virkning for hvert enkelt tilfelle fastsettes av vedkommende regjeringsdepartement etter innstilling fra Norges vassdrags- og energiverk.",
        "text": "Nærmere bestemmelser om betaling av avgifter og om kontroll med vannforbruket skal, for så vidt de ikke er fastsatt av Kongen, med bindende virkning for hvert enkelt tilfelle fastsettes av vedkommende regjeringsdepartement etter innstilling fra Norges vassdrags- og energiverk."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I <a data-id=\"lov/1917-12-14-17\" class=\" reference\" href=\"/lov/1917-12-14-17\">lov av 14. desember 1917 nr. 17</a> om vassdragsreguleringer gjøres følgende endringer:",
        "text": "I lov av 14. desember 1917 nr. 17 om vassdragsreguleringer gjøres følgende endringer:"
    },
    {
        "tag": "p",
        "class": "avsnitt",
        "html": "Lovens § 4a, nr. 2 skal lyde:",
        "text": "Lovens § 4a, nr. 2 skal lyde:"
    },
    {
        "tag": "p",
        "class": "avsnitt",
        "html": "Når de rent foreløpige undersøkelser som kartlegging o.l. er avsluttet og forberedelsen av mer konkrete planer tar til, skal planleggeren straks sende melding til Norges vassdrags- og energiverk. I meldingen skal oppgis hvilke vassdrag eller deler av vassdrag som planene antas å ville omfatte, og så vidt mulig gis opplysninger om virkninger av betydning for slike interesser som nevnt under post 1.",
        "text": "Når de rent foreløpige undersøkelser som kartlegging o.l. er avsluttet og forberedelsen av mer konkrete planer tar til, skal planleggeren straks sende melding til Norges vassdrags- og energiverk. I meldingen skal oppgis hvilke vassdrag eller deler av vassdrag som planene antas å ville omfatte, og så vidt mulig gis opplysninger om virkninger av betydning for slike interesser som nevnt under post 1."
    },
    {
        "tag": "p",
        "class": "avsnitt",
        "html": "Lovens § 4a, nr. 3 skal lyde:",
        "text": "Lovens § 4a, nr. 3 skal lyde:"
    },
    {
        "tag": "p",
        "class": "avsnitt",
        "html": "Norges vassdrags- og energiverk avgjør om og i tilfelle når og på hvilken måte meldingen skal kunngjøres. I kunngjøringen skal de interesserte oppfordres til innen en nærmere fastsatt frist av ikke under 3 måneder, å sende planleggeren en redegjørelse for de forhold og ønskemål som de mener det bør tas hensyn til. Utgiftene ved kunngjøringen dekkes av planleggeren.",
        "text": "Norges vassdrags- og energiverk avgjør om og i tilfelle når og på hvilken måte meldingen skal kunngjøres. I kunngjøringen skal de interesserte oppfordres til innen en nærmere fastsatt frist av ikke under 3 måneder, å sende planleggeren en redegjørelse for de forhold og ønskemål som de mener det bør tas hensyn til. Utgiftene ved kunngjøringen dekkes av planleggeren."
    },
    {
        "tag": "p",
        "class": "avsnitt",
        "html": "Besluttes meldingen kunngjort, skal Norges vassdrags- og energiverk samtidig fastsette det tidligste tidspunkt for innsendelse av konsesjonssøknad etter <a data-id=\"lov/1917-12-14-17/§5\" class=\" reference\" href=\"/lov/1917-12-14-17/%C2%A75\">§ 5</a>.",
        "text": "Besluttes meldingen kunngjort, skal Norges vassdrags- og energiverk samtidig fastsette det tidligste tidspunkt for innsendelse av konsesjonssøknad etter § 5."
    },
    {
        "tag": "p",
        "class": "avsnitt",
        "html": "Lovens § 6,1. ledd skal lyde:",
        "text": "Lovens § 6,1. ledd skal lyde:"
    },
    {
        "tag": "p",
        "class": "avsnitt",
        "html": "Når en søknad med de opplysninger som anses nødvendige etter <a data-id=\"lov/1917-12-14-17/§5\" class=\" reference\" href=\"/lov/1917-12-14-17/%C2%A75\">§ 5</a> er kommet til departementet, skal dokumentene legges ut på Norges vassdrags- og energiverks kontor og på kommunekontoret eller et annet høvelig sted i distriktet, til ettersyn for dem saken vedkommer. Samtidig angis at uttalelser må være sendt departementet innen en frist som i alminnelighet ikke må være kortere enn tre måneder.",
        "text": "Når en søknad med de opplysninger som anses nødvendige etter § 5 er kommet til departementet, skal dokumentene legges ut på Norges vassdrags- og energiverks kontor og på kommunekontoret eller et annet høvelig sted i distriktet, til ettersyn for dem saken vedkommer. Samtidig angis at uttalelser må være sendt departementet innen en frist som i alminnelighet ikke må være kortere enn tre måneder."
    },
    {
        "tag": "p",
        "class": "avsnitt",
        "html": "Lovens § 9, nr. 4,2. ledd skal lyde:",
        "text": "Lovens § 9, nr. 4,2. ledd skal lyde:"
    },
    {
        "tag": "p",
        "class": "avsnitt",
        "html": "Er fordelingen ikke fastsatt paa en av disse maater, skal den andel, som eieren av ethvert deltagende vandfald eller bruk skal utrede, beregnes forholdsmæssig efter værdien av den forøkede vandføring, som ved regulering vil tilføres vedkommende fald eller bruk. Saadan værdsættelse bør i almindelighet være foretat, før koncession blir git. Eierne av vandfald, som repræsenterer mindst en fjerdedel av den indvundne vandkraft, kan kræve ny værdsettelse, dog ikke oftere end hvert 10de aar, medmindre alle de interesserte er enige. Resultaterne av den nye værdsettelse blir uten indflydelse paa fordelingen av tidligere paadragne omkostninger. Er alle interesserte enige, kan værdsettelsen utføres av Norges vassdrags- og energiverk. I motsat fald utføres den ved skjøn.",
        "text": "Er fordelingen ikke fastsatt paa en av disse maater, skal den andel, som eieren av ethvert deltagende vandfald eller bruk skal utrede, beregnes forholdsmæssig efter værdien av den forøkede vandføring, som ved regulering vil tilføres vedkommende fald eller bruk. Saadan værdsættelse bør i almindelighet være foretat, før koncession blir git. Eierne av vandfald, som repræsenterer mindst en fjerdedel av den indvundne vandkraft, kan kræve ny værdsettelse, dog ikke oftere end hvert 10de aar, medmindre alle de interesserte er enige. Resultaterne av den nye værdsettelse blir uten indflydelse paa fordelingen av tidligere paadragne omkostninger. Er alle interesserte enige, kan værdsettelsen utføres av Norges vassdrags- og energiverk. I motsat fald utføres den ved skjøn."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "I <a data-id=\"lov/1929-05-24-4\" class=\" reference\" href=\"/lov/1929-05-24-4\">lov av 24. mai 1929 nr. 4</a> om tilsyn med elektriske anlegg gjøres følgende endringer:",
        "text": "I lov av 24. mai 1929 nr. 4 om tilsyn med elektriske anlegg gjøres følgende endringer:"
    },
    {
        "tag": "p",
        "class": "avsnitt",
        "html": "Lovens § 4 nr. 3 skal lyde:",
        "text": "Lovens § 4 nr. 3 skal lyde:"
    },
    {
        "tag": "p",
        "class": "avsnitt",
        "html": "De spesielle utgifter som Elektrisitetstilsynet eller det stedlige tilsyn har for i Kringkastingens interesse å kunne gi de i denne lovs <a data-id=\"lov/1929-05-24-4/§7\" class=\" reference\" href=\"/lov/1929-05-24-4/%C2%A77\">§ 7</a> punkt 2, l. ledd omhandlede pålegg, skal refunderes av Kringkastingen efter bestemmelse av Norges vassdrags- og energiverk.",
        "text": "De spesielle utgifter som Elektrisitetstilsynet eller det stedlige tilsyn har for i Kringkastingens interesse å kunne gi de i denne lovs § 7 punkt 2, l. ledd omhandlede pålegg, skal refunderes av Kringkastingen efter bestemmelse av Norges vassdrags- og energiverk."
    },
    {
        "tag": "p",
        "class": "avsnitt",
        "html": "Lovens § 7 nr. 2,2. ledd skal lyde:",
        "text": "Lovens § 7 nr. 2,2. ledd skal lyde:"
    },
    {
        "tag": "p",
        "class": "avsnitt",
        "html": "Norges vassdrags- og energiverk kan, i den utstrekning det anser det nødvendig til ivaretagelse av berettigede almene interesser, gi forskrifter om at elektriske anlegg, anleggsdeler eller apparater, som efter Elektrisitetstilsynets mening vesentlig forstyrrer radiolyttingen, ikke må drives eller brukes til visse tider av døgnet, dersom disse forstyrrelser ikke undgåes ved de foranstaltninger som Elektrisitetstilsynet i henhold til gjeldende forskrifter kan påby.",
        "text": "Norges vassdrags- og energiverk kan, i den utstrekning det anser det nødvendig til ivaretagelse av berettigede almene interesser, gi forskrifter om at elektriske anlegg, anleggsdeler eller apparater, som efter Elektrisitetstilsynets mening vesentlig forstyrrer radiolyttingen, ikke må drives eller brukes til visse tider av døgnet, dersom disse forstyrrelser ikke undgåes ved de foranstaltninger som Elektrisitetstilsynet i henhold til gjeldende forskrifter kan påby."
    },
    {
        "tag": "p",
        "class": "avsnitt",
        "html": "Lovens § 14 skal lyde:",
        "text": "Lovens § 14 skal lyde:"
    },
    {
        "tag": "p",
        "class": "avsnitt",
        "html": "Overtredelse av denne lov eller de i medhold av loven utferdigede forskrifter eller regler eller undlatelse av å efterkomme et av Norges vassdrags- og energiverk, Elektrisitetstilsynet eller det stedlige tilsyn (jfr. <a data-id=\"lov/1929-05-24-4/§10\" class=\" reference\" href=\"/lov/1929-05-24-4/%C2%A710\">§ 10</a>) med hjemmel av loven eller forskriftene utferdiget påbud eller forbud eller nektelse av å gi Elektrisitetstilsynet adgang eller undlatelse av å meddele det opplysninger som omhandlet i <a data-id=\"lov/1929-05-24-4/§5\" class=\" reference\" href=\"/lov/1929-05-24-4/%C2%A75\">§ 5</a> straffes med bøter hvis ikke en strengere straff i henhold til den alminnelige straffelovgivning kommer til anvendelse.",
        "text": "Overtredelse av denne lov eller de i medhold av loven utferdigede forskrifter eller regler eller undlatelse av å efterkomme et av Norges vassdrags- og energiverk, Elektrisitetstilsynet eller det stedlige tilsyn (jfr. § 10) med hjemmel av loven eller forskriftene utferdiget påbud eller forbud eller nektelse av å gi Elektrisitetstilsynet adgang eller undlatelse av å meddele det opplysninger som omhandlet i § 5 straffes med bøter hvis ikke en strengere straff i henhold til den alminnelige straffelovgivning kommer til anvendelse."
    },
    {
        "tag": "h2",
        "class": "",
        "html": "IV",
        "text": "IV"
    },
    {
        "tag": "p",
        "class": "avsnitt",
        "html": "I <a data-id=\"lov/1940-03-15-3\" class=\" reference\" href=\"/lov/1940-03-15-3\">lov av 15. mars 1940 nr. 3</a> om vassdragene gjøres følgende endringer:",
        "text": "I lov av 15. mars 1940 nr. 3 om vassdragene gjøres følgende endringer:"
    },
    {
        "tag": "p",
        "class": "avsnitt",
        "html": "Lovens § 86 nr. 2 skal lyde:",
        "text": "Lovens § 86 nr. 2 skal lyde:"
    },
    {
        "tag": "p",
        "class": "avsnitt",
        "html": "Når det er opprettet fløtningsforening på denne måten, skal Norges vassdrags- og energiverk kalle sammen et møte til å fastsette vedtekter for foreningen. Reglene i <a data-id=\"lov/1940-03-15-3/§84\" class=\" reference\" href=\"/lov/1940-03-15-3/%C2%A784\">§§ 84</a> og <a data-id=\"lov/1940-03-15-3/§85\" class=\" reference\" href=\"/lov/1940-03-15-3/%C2%A785\">85</a> får anvendelse så langt de passer. Utgiftene ved innkallingen og møtet påhviler fløtningsforeningen, med mindre Kongen bestemmer at de skal bæres av statskassen.",
        "text": "Når det er opprettet fløtningsforening på denne måten, skal Norges vassdrags- og energiverk kalle sammen et møte til å fastsette vedtekter for foreningen. Reglene i §§ 84 og 85 får anvendelse så langt de passer. Utgiftene ved innkallingen og møtet påhviler fløtningsforeningen, med mindre Kongen bestemmer at de skal bæres av statskassen."
    },
    {
        "tag": "p",
        "class": "avsnitt",
        "html": "Lovens § 92 nr. 2,3. ledd skal lyde:",
        "text": "Lovens § 92 nr. 2,3. ledd skal lyde:"
    },
    {
        "tag": "p",
        "class": "avsnitt",
        "html": "For de skogeiere og tømmerkjøpere som utpekes, kan på samme måte oppnevnes varamenn. Er det ikke valgt formann i fløtningsforeningen, skal skogeiernes og tømmerkjøpernes valgmøte innkalles og styres av den som Norges vassdrags- og energiverk bestemmer.",
        "text": "For de skogeiere og tømmerkjøpere som utpekes, kan på samme måte oppnevnes varamenn. Er det ikke valgt formann i fløtningsforeningen, skal skogeiernes og tømmerkjøpernes valgmøte innkalles og styres av den som Norges vassdrags- og energiverk bestemmer."
    },
    {
        "tag": "p",
        "class": "avsnitt",
        "html": "Lovens § 94 nr. 4 skal lyde:",
        "text": "Lovens § 94 nr. 4 skal lyde:"
    },
    {
        "tag": "p",
        "class": "avsnitt",
        "html": "Tvist om hvor utskilling skal finne sted, avgjøres av Norges vassdrags- og energiverk.",
        "text": "Tvist om hvor utskilling skal finne sted, avgjøres av Norges vassdrags- og energiverk."
    },
    {
        "tag": "p",
        "class": "avsnitt",
        "html": "Lovens § 95 skal lyde:",
        "text": "Lovens § 95 skal lyde:"
    },
    {
        "tag": "p",
        "class": "avsnitt",
        "html": "Det tilligger styret i fløtningsforeningen å godkjenne tømmermerker. I vassdrag der det er mer enn en forening, skal godkjenningsmyndigheten tillegges styret i den ene av foreningene. Blir ikke styrene enige om hvilken forening dette skal være, treffer Norges vassdrags- og energiverk avgjørelse herom.",
        "text": "Det tilligger styret i fløtningsforeningen å godkjenne tømmermerker. I vassdrag der det er mer enn en forening, skal godkjenningsmyndigheten tillegges styret i den ene av foreningene. Blir ikke styrene enige om hvilken forening dette skal være, treffer Norges vassdrags- og energiverk avgjørelse herom."
    },
    {
        "tag": "p",
        "class": "avsnitt",
        "html": "Lovens § 99 nr. l, 2. ledd skal lyde:",
        "text": "Lovens § 99 nr. l, 2. ledd skal lyde:"
    },
    {
        "tag": "p",
        "class": "avsnitt",
        "html": "Nekter fløtningsforeningen å gi samtykke til løsfløting, kan nektelsen innankes for Norges vassdrags- og energiverk.",
        "text": "Nekter fløtningsforeningen å gi samtykke til løsfløting, kan nektelsen innankes for Norges vassdrags- og energiverk."
    },
    {
        "tag": "p",
        "class": "avsnitt",
        "html": "Lovens § 100 skal lyde:",
        "text": "Lovens § 100 skal lyde:"
    },
    {
        "tag": "p",
        "class": "avsnitt",
        "html": "Avgjørelsen som Norges vassdrags- og energiverk treffer etter bestemmelsene i dette kapitel, kan innankes for vedkommende departement.",
        "text": "Avgjørelsen som Norges vassdrags- og energiverk treffer etter bestemmelsene i dette kapitel, kan innankes for vedkommende departement."
    },
    {
        "tag": "p",
        "class": "avsnitt",
        "html": "Lovens § 104 nr. 5 skal lyde:",
        "text": "Lovens § 104 nr. 5 skal lyde:"
    },
    {
        "tag": "p",
        "class": "avsnitt",
        "html": "Tillatelse til midlertidige rådgjerder som går inn under punkt 2,3 eller 4, kan gis av Norges vassdrags- og energiverk når de er nødvendige ved bygging i eller ved vassdrag eller ved vølings- eller opprensningsarbeid.",
        "text": "Tillatelse til midlertidige rådgjerder som går inn under punkt 2,3 eller 4, kan gis av Norges vassdrags- og energiverk når de er nødvendige ved bygging i eller ved vassdrag eller ved vølings- eller opprensningsarbeid."
    },
    {
        "tag": "p",
        "class": "avsnitt",
        "html": "Lovens § 116 nr. 1 skal lyde:",
        "text": "Lovens § 116 nr. 1 skal lyde:"
    },
    {
        "tag": "p",
        "class": "avsnitt",
        "html": "Vil eieren av et vassdragsanlegg nedlegge det, skal han gi alle interesserte underretning god tid i forveien. Før hans ansvar for anlegget opphører, skal han enten bringe vassfallet tilbake til den samme tilstand som før anlegget ble bygd eller på annen forsvarlig måte sørge for at nedleggingen ikke medfører noen øket fare eller skade. Han plikter å treffe de forføyninger som Norges vassdrags- og energiverk forlanger til å avverge fare eller skade for omgivelsene eller for eiendommer ovenfor eller nedenfor anlegget. At anlegget har medført nytte for andre enn eieren, hindrer ikke at han nedlegger anlegget.",
        "text": "Vil eieren av et vassdragsanlegg nedlegge det, skal han gi alle interesserte underretning god tid i forveien. Før hans ansvar for anlegget opphører, skal han enten bringe vassfallet tilbake til den samme tilstand som før anlegget ble bygd eller på annen forsvarlig måte sørge for at nedleggingen ikke medfører noen øket fare eller skade. Han plikter å treffe de forføyninger som Norges vassdrags- og energiverk forlanger til å avverge fare eller skade for omgivelsene eller for eiendommer ovenfor eller nedenfor anlegget. At anlegget har medført nytte for andre enn eieren, hindrer ikke at han nedlegger anlegget."
    },
    {
        "tag": "p",
        "class": "avsnitt",
        "html": "Lovens § 120 skal lyde:",
        "text": "Lovens § 120 skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Når et anlegg i vassdrag er så dårlig bygd eller vedlikeholdt eller av andre grunner i en slik tilstand at det etter Norges vassdrags- og energiverks mening frembyr fare for menneskeliv eller for offentlige eller almene interesser eller for vesentlig skade på annenmanns eiendom, kan Norges vassdrags- og energiverk gi eieren pålegg om straks å sette anlegget i forsvarlig stand eller ta det bort. Etterkommer han ikke pålegget, kan Norges vassdragsog energiverk la arbeidet utføre på hans kostnad.</td></tr>",
        "text": "1.\tNår et anlegg i vassdrag er så dårlig bygd eller vedlikeholdt eller av andre grunner i en slik tilstand at det etter Norges vassdrags- og energiverks mening frembyr fare for menneskeliv eller for offentlige eller almene interesser eller for vesentlig skade på annenmanns eiendom, kan Norges vassdrags- og energiverk gi eieren pålegg om straks å sette anlegget i forsvarlig stand eller ta det bort. Etterkommer han ikke pålegget, kan Norges vassdragsog energiverk la arbeidet utføre på hans kostnad."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Også ellers kan Norges vassdrags- og energiverk la utføre slike rådgjerder i vassdrag som anses påkrevd til vern mot overhengende fare.</td></tr>",
        "text": "2.\tOgså ellers kan Norges vassdrags- og energiverk la utføre slike rådgjerder i vassdrag som anses påkrevd til vern mot overhengende fare."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Blir det ulovlig stengt for almen ferdsel eller almen fløting, kan Norges vassdrags- og energiverk gi pålegg om at hindringen straks borttas. Blir ikke pålegget etterkommet, kan Norges vassdrags- og energiverk la utføre det som trengs for å åpne vassdraget, på den forsømmeliges kostnad.</td></tr>",
        "text": "3.\tBlir det ulovlig stengt for almen ferdsel eller almen fløting, kan Norges vassdrags- og energiverk gi pålegg om at hindringen straks borttas. Blir ikke pålegget etterkommet, kan Norges vassdrags- og energiverk la utføre det som trengs for å åpne vassdraget, på den forsømmeliges kostnad."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Statens krav på erstatning for utlegg etter denne paragraf inndrives ved panting.</td></tr>",
        "text": "4.\tStatens krav på erstatning for utlegg etter denne paragraf inndrives ved panting."
    },
    {
        "tag": "p",
        "class": "avsnitt",
        "html": "Lovens § 124 skal lyde:",
        "text": "Lovens § 124 skal lyde:"
    },
    {
        "tag": "p",
        "class": "avsnitt",
        "html": "Avgjørelser som Norges vassdrags- og energiverk eller vassdragstilsynet treffer etter dette kapitel skal i anbefalt brev meldes til dem som saken vedkommer.",
        "text": "Avgjørelser som Norges vassdrags- og energiverk eller vassdragstilsynet treffer etter dette kapitel skal i anbefalt brev meldes til dem som saken vedkommer."
    },
    {
        "tag": "p",
        "class": "avsnitt",
        "html": "Lovens § 125 nr. 6 skal lyde:",
        "text": "Lovens § 125 nr. 6 skal lyde:"
    },
    {
        "tag": "p",
        "class": "avsnitt",
        "html": "Hvis saken gjelder et emne som hører under Norges vassdrags- og energiverk, skal Norges vassdrags- og energiverks uttalelse innhentes før saken blir avgjort av Kongen eller den han har gitt avgjøringsrett. Norges vassdrags- og energiverk kan la foreta de nærmere undersøkelser som antas nødvendige for bedømmelsen.",
        "text": "Hvis saken gjelder et emne som hører under Norges vassdrags- og energiverk, skal Norges vassdrags- og energiverks uttalelse innhentes før saken blir avgjort av Kongen eller den han har gitt avgjøringsrett. Norges vassdrags- og energiverk kan la foreta de nærmere undersøkelser som antas nødvendige for bedømmelsen."
    },
    {
        "tag": "p",
        "class": "avsnitt",
        "html": "Lovens § 129 nr. 1 skal lyde:",
        "text": "Lovens § 129 nr. 1 skal lyde:"
    },
    {
        "tag": "p",
        "class": "avsnitt",
        "html": "Når noen vil sette i verk et tiltak som nevnt i <a data-id=\"lov/1940-03-15-3/§8\" class=\" reference\" href=\"/lov/1940-03-15-3/%C2%A78\">§ 8</a>, kan Norges vassdrags- og energiverk gi ham tillatelse til å kunngjøre oppfordring til enhver eier eller rettighetshaver om å si fra innen en av Norges vassdrags- og energiverk fastsatt frist i fall han krever at tiltaket ikke skal settes i verk etter planen fordi det ventes å volde slik skade eller fare for hans eiendom eller rettighet som omhandlet i <a data-id=\"lov/1940-03-15-3/§8\" class=\" reference\" href=\"/lov/1940-03-15-3/%C2%A78\">§ 8</a>. Fristen skal være minst en måned fra den dag oppfordringen første gang kunngjøres i Norsk Lysingsblad.",
        "text": "Når noen vil sette i verk et tiltak som nevnt i § 8, kan Norges vassdrags- og energiverk gi ham tillatelse til å kunngjøre oppfordring til enhver eier eller rettighetshaver om å si fra innen en av Norges vassdrags- og energiverk fastsatt frist i fall han krever at tiltaket ikke skal settes i verk etter planen fordi det ventes å volde slik skade eller fare for hans eiendom eller rettighet som omhandlet i § 8. Fristen skal være minst en måned fra den dag oppfordringen første gang kunngjøres i Norsk Lysingsblad."
    },
    {
        "tag": "p",
        "class": "avsnitt",
        "html": "Lovens § 129 nr. 2 skal lyde:",
        "text": "Lovens § 129 nr. 2 skal lyde:"
    },
    {
        "tag": "p",
        "class": "avsnitt",
        "html": "Når slik oppfordring blir utstedt, skal planen for tiltaket, med fornødne tegninger og beskrivelser, legges ut til ettersyn på høvelig sted som Norges vassdrags- og energiverk godkjenner. Oppfordringen skal foruten i lysingsbladet kunngjøres etter nærmere fastsettelse av Norges vassdrags- og energiverk i lokale blad og i tilfelle på annen måte. Ved kunngjøringen skal angis hva tiltaket går ut på, hvor dokumentene er utlagt, hvem innvending mot tiltaket skal fremsettes til, fristen for å komme med innvendinger og følger av at innvending ikke fremsettes innen fristens utløp.",
        "text": "Når slik oppfordring blir utstedt, skal planen for tiltaket, med fornødne tegninger og beskrivelser, legges ut til ettersyn på høvelig sted som Norges vassdrags- og energiverk godkjenner. Oppfordringen skal foruten i lysingsbladet kunngjøres etter nærmere fastsettelse av Norges vassdrags- og energiverk i lokale blad og i tilfelle på annen måte. Ved kunngjøringen skal angis hva tiltaket går ut på, hvor dokumentene er utlagt, hvem innvending mot tiltaket skal fremsettes til, fristen for å komme med innvendinger og følger av at innvending ikke fremsettes innen fristens utløp."
    },
    {
        "tag": "p",
        "class": "avsnitt",
        "html": "Lovens § 154 nr. 2 skal lyde:",
        "text": "Lovens § 154 nr. 2 skal lyde:"
    },
    {
        "tag": "p",
        "class": "avsnitt",
        "html": "Offentlig påtale av de under a) -e) nevnte overtredelser finner ikke sted med mindre det begjæres av Norges vassdrags- og energiverk. De under b) og d) nevnte overtredelser påtales også etter begjæring av fiskeristyret så fremt det gjelder en laks- eller sjøaureelv.",
        "text": "Offentlig påtale av de under a) -e) nevnte overtredelser finner ikke sted med mindre det begjæres av Norges vassdrags- og energiverk. De under b) og d) nevnte overtredelser påtales også etter begjæring av fiskeristyret så fremt det gjelder en laks- eller sjøaureelv."
    },
    {
        "tag": "p",
        "class": "avsnitt",
        "html": "Lovens § 155 nr. 2 skal lyde:",
        "text": "Lovens § 155 nr. 2 skal lyde:"
    },
    {
        "tag": "p",
        "class": "avsnitt",
        "html": "Offentlig påtale finner ikke sted med mindre det begjæres av Norges vassdrags- og energiverk.",
        "text": "Offentlig påtale finner ikke sted med mindre det begjæres av Norges vassdrags- og energiverk."
    },
    {
        "tag": "h2",
        "class": "",
        "html": "V",
        "text": "V"
    },
    {
        "tag": "p",
        "class": "avsnitt",
        "html": "Loven her trer i kraft fra den tid Kongen bestemmer.",
        "text": "Loven her trer i kraft fra den tid Kongen bestemmer."
    }
]