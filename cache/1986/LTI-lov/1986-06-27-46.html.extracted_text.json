[
    {
        "tag": "p",
        "class": "marg",
        "html": "<a data-id=\"forarbeid/otprp-50-198586/kap4\" class=\" reference\" href=\"/forarbeid/otprp-50-198586/kap4\">Ot.prp.nr.50 (1985–1986) pkt. 4</a>, 5 og 6, Innst.O.nr.79 (1985–1986), Besl.O.nr.75 (1985–1986). Odels- og Lagtingsvedtak hhv. 17. og 21. juni 1986. Fremmet av Finans- og tolldepartementet.",
        "text": "Ot.prp.nr.50 (1985–1986) pkt. 4, 5 og 6, Innst.O.nr.79 (1985–1986), Besl.O.nr.75 (1985–1986). Odels- og Lagtingsvedtak hhv. 17. og 21. juni 1986. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1971-12-10-99\" class=\" reference\" href=\"/lov/1971-12-10-99\">lov av 10. desember 1971 nr. 99</a> om gevinstbeskatning ved salg av aksjer skal overskriften og følgende bestemmelser lyde:",
        "text": "I lov av 10. desember 1971 nr. 99 om gevinstbeskatning ved salg av aksjer skal overskriften og følgende bestemmelser lyde:"
    },
    {
        "tag": "p",
        "class": "avsnitt",
        "html": "Lovens overskrift",
        "text": "Lovens overskrift"
    },
    {
        "tag": "h2",
        "class": "",
        "html": "Lov om gevinstbeskatning ved avhendelse av aksjer",
        "text": "Lov om gevinstbeskatning ved avhendelse av aksjer"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Av gevinst ved avhendelse av aksjer skal det svares skatt til staten etter reglene i denne lov. Som aksje anses også fortrinnsrett til tegning av aksjer og tildelingsbevis og andel i aksjefond. .",
        "text": "Av gevinst ved avhendelse av aksjer skal det svares skatt til staten etter reglene i denne lov. Som aksje anses også fortrinnsrett til tegning av aksjer og tildelingsbevis og andel i aksjefond. ."
    },
    {
        "tag": "p",
        "class": "avsnitt",
        "html": "Unntatt fra skatteplikten etter første ledd er avhendelse som er skattepliktig etter § 42 eller § 54 i <a data-id=\"lov/1911-08-18-8/§54\" class=\" reference\" href=\"/lov/1911-08-18-8/%C2%A754\">skatteloven av 18.</a> august 1911, eller hvor skatteloven § 41 syvende ledd har kommet til anvendelse. Det samme gjelder avhendelse til aksjer i boligselskaper som nevnt i skatteloven § 52 femte og sjette ledd, og avhendelse fra aksjonær som er skattefri etter skattelovens § 26. Videre er aksjefond unntatt fra skatteplikt etter denne lov.",
        "text": "Unntatt fra skatteplikten etter første ledd er avhendelse som er skattepliktig etter § 42 eller § 54 i skatteloven av 18. august 1911, eller hvor skatteloven § 41 syvende ledd har kommet til anvendelse. Det samme gjelder avhendelse til aksjer i boligselskaper som nevnt i skatteloven § 52 femte og sjette ledd, og avhendelse fra aksjonær som er skattefri etter skattelovens § 26. Videre er aksjefond unntatt fra skatteplikt etter denne lov."
    },
    {
        "tag": "p",
        "class": "avsnitt",
        "html": "Skatten etter første ledd blir å beregne etter den sats som for det enkelte år vedtas av Stortinget.",
        "text": "Skatten etter første ledd blir å beregne etter den sats som for det enkelte år vedtas av Stortinget."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Som skattepliktig etter <a data-id=\"lov/1971-12-10-99/§1\" class=\" reference\" href=\"/lov/1971-12-10-99/%C2%A71\">§ 1</a> anses gevinst ved avhendelse av aksjer som er avhendet innen tre år etter at aksjer ble ervervet.",
        "text": "Som skattepliktig etter § 1 anses gevinst ved avhendelse av aksjer som er avhendet innen tre år etter at aksjer ble ervervet."
    },
    {
        "tag": "p",
        "class": "avsnitt",
        "html": "Fondsaksjer og fortrinnsrett til tegning av aksjer anses ervervet i det år den eller de aksjer som fondsaksjen eller fortrinnsretten knytter seg til ble ervervet. Aksjer som er ervervet ved arv, anses ervervet ved dødsfallet.",
        "text": "Fondsaksjer og fortrinnsrett til tegning av aksjer anses ervervet i det år den eller de aksjer som fondsaksjen eller fortrinnsretten knytter seg til ble ervervet. Aksjer som er ervervet ved arv, anses ervervet ved dødsfallet."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Ved fastsettelse av gevinsten blir kostprisen å sette til det beløp skattyteren har betalt for aksjen. Foreligger det ikke opplysninger om dette, skal kostprisen settes til det laveste beløp av de beløp aksjen er verdsatt til som formue ved ligningen for de to foregående år.",
        "text": "Ved fastsettelse av gevinsten blir kostprisen å sette til det beløp skattyteren har betalt for aksjen. Foreligger det ikke opplysninger om dette, skal kostprisen settes til det laveste beløp av de beløp aksjen er verdsatt til som formue ved ligningen for de to foregående år."
    },
    {
        "tag": "p",
        "class": "avsnitt",
        "html": "Er aksjen ervervet ved arv, skal kostprisen settes til verdien ved booppgjøret ved offentlig skifte og ellers dødsfallet. For aksjer ervervet ved arv eller gave, gjelder reglene i skattelovens § 42 annet ledd.",
        "text": "Er aksjen ervervet ved arv, skal kostprisen settes til verdien ved booppgjøret ved offentlig skifte og ellers dødsfallet. For aksjer ervervet ved arv eller gave, gjelder reglene i skattelovens § 42 annet ledd."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "Som kostpris for fondsaksjer regnes en forholdsmessig del av det beløp aksjonæren har betalt for den eller de aksjer som fondsaksjen knytter seg til. Kostprisen på de sistnevnte aksjer reduseres tilsvarende. Bestemmelsen i <a data-id=\"lov/1986-06-27-46/§3\" class=\" reference\" href=\"/lov/1986-06-27-46/%C2%A73\">§ 3</a> første ledd annet punktum gjelder tilsvarende. Fordeling av kostprisen skjer på grunnlag av aksjens pålydende beløp.",
        "text": "Som kostpris for fondsaksjer regnes en forholdsmessig del av det beløp aksjonæren har betalt for den eller de aksjer som fondsaksjen knytter seg til. Kostprisen på de sistnevnte aksjer reduseres tilsvarende. Bestemmelsen i § 3 første ledd annet punktum gjelder tilsvarende. Fordeling av kostprisen skjer på grunnlag av aksjens pålydende beløp."
    },
    {
        "tag": "p",
        "class": "avsnitt",
        "html": "Ved avhendelse av fortrinnsrett til tegning av aksjer, settes gevinsten til vederlaget i tilfelle med fradrag av særlige utgifter knyttet til tegningsretten.",
        "text": "Ved avhendelse av fortrinnsrett til tegning av aksjer, settes gevinsten til vederlaget i tilfelle med fradrag av særlige utgifter knyttet til tegningsretten."
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Til fradrag i gevinsten kommer omkostninger skattyteren har hatt til mekler eller liknende ved erverv og avhendelse av aksjer.",
        "text": "Til fradrag i gevinsten kommer omkostninger skattyteren har hatt til mekler eller liknende ved erverv og avhendelse av aksjer."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "p",
        "class": "avsnitt",
        "html": "Har skattyteren hatt tap ved avhendelse av aksjer innenfor den frist som er nevnt i <a data-id=\"lov/1971-12-10-99/§2\" class=\" reference\" href=\"/lov/1971-12-10-99/%C2%A72\">§ 2</a>, kan tapet bare føres til fradrag i gevinst som er skattepliktig etter denne lov. Likestilt med tap ved avhendelse etter første punktum, er tap ved selskapets konkurs. Tap som ikke dekkes av gevinst samme år, kan overføres til fradrag i gevinst av samme art i de påfølgende fire år.",
        "text": "Har skattyteren hatt tap ved avhendelse av aksjer innenfor den frist som er nevnt i § 2, kan tapet bare føres til fradrag i gevinst som er skattepliktig etter denne lov. Likestilt med tap ved avhendelse etter første punktum, er tap ved selskapets konkurs. Tap som ikke dekkes av gevinst samme år, kan overføres til fradrag i gevinst av samme art i de påfølgende fire år."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "p",
        "class": "avsnitt",
        "html": "Fradrag etter <a data-id=\"lov/1971-12-10-99/§6\" class=\" reference\" href=\"/lov/1971-12-10-99/%C2%A76\">§ 6</a> gis ikke for tap som er oppstått ved avhendelse av aksjer:",
        "text": "Fradrag etter § 6 gis ikke for tap som er oppstått ved avhendelse av aksjer:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">til personer som selger er i slekt eller svogerskap med i opp- eller nedstigende linje eller i sidelinje så nær som onkel eller tante.</td></tr>",
        "text": "a)\ttil personer som selger er i slekt eller svogerskap med i opp- eller nedstigende linje eller i sidelinje så nær som onkel eller tante."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">til eller fra aksjeselskap eller annen sammenslutning, hvor skattyteren, enten alene eller sammen med ektefelle eller personer som nevnt under a, eier minst 50 prosent av aksjekapitalen eller tilsvarende del av sammenslutningen. )</td></tr>",
        "text": "b)\ttil eller fra aksjeselskap eller annen sammenslutning, hvor skattyteren, enten alene eller sammen med ektefelle eller personer som nevnt under a, eier minst 50 prosent av aksjekapitalen eller tilsvarende del av sammenslutningen. )"
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "p",
        "class": "avsnitt",
        "html": "Kontantutløsning av aksjer ved omdanning av en forretningsbank til selveiende institusjon etter § 31 tredje ledd i <a data-id=\"lov/1961-05-24-2\" class=\" reference\" href=\"/lov/1961-05-24-2\">lov av 24. mai 1961 nr. 2</a> om forretningsbanker skal anses som avhendelse av aksjer etter denne lov. Skatten etter denne lov kan ikke settes høyere enn den skatt som ville blitt utlignet om utdelingen var blitt ansett som utbytte etter § 3 i lov av <a data-id=\"lov/1969-06-19-71\" class=\" reference\" href=\"/lov/1969-06-19-71\">19. juni 1969 nr. 71</a>.",
        "text": "Kontantutløsning av aksjer ved omdanning av en forretningsbank til selveiende institusjon etter § 31 tredje ledd i lov av 24. mai 1961 nr. 2 om forretningsbanker skal anses som avhendelse av aksjer etter denne lov. Skatten etter denne lov kan ikke settes høyere enn den skatt som ville blitt utlignet om utdelingen var blitt ansett som utbytte etter § 3 i lov av 19. juni 1969 nr. 71."
    },
    {
        "tag": "p",
        "class": "avsnitt",
        "html": "Avhendelse av grunnfondsobligasjoner som en aksjonær har ervervet ved ombytting av aksjer ved omdanning til selveiende forretningsbank, skal også ansees som avhendelse av aksjer. Ervervstidspunktet og kostprisen for de innbyttede aksjer legges til grunn ved beregningen av gevinst eller tap.",
        "text": "Avhendelse av grunnfondsobligasjoner som en aksjonær har ervervet ved ombytting av aksjer ved omdanning til selveiende forretningsbank, skal også ansees som avhendelse av aksjer. Ervervstidspunktet og kostprisen for de innbyttede aksjer legges til grunn ved beregningen av gevinst eller tap."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringene under I gjelder med virkning for avhendelse av aksjer som er foretatt fra og med 30. mai 1986.",
        "text": "Endringene under I gjelder med virkning for avhendelse av aksjer som er foretatt fra og med 30. mai 1986."
    }
]