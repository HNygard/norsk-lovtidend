[
    {
        "tag": "p",
        "class": "marg",
        "html": "<a data-id=\"forarbeid/otprp-12-198586\" class=\" reference\" href=\"/forarbeid/otprp-12-198586\">Ot.prp.nr.12 (1985–1986)</a>, Innst.O.nr.2 (1985–1986) og Besl.O.nr.3 (1985–1986). Odels- og lagtingsvedtak hhv. 25. november og 10. desember 1985. Fremmet av Sosialdepartementet.",
        "text": "Ot.prp.nr.12 (1985–1986), Innst.O.nr.2 (1985–1986) og Besl.O.nr.3 (1985–1986). Odels- og lagtingsvedtak hhv. 25. november og 10. desember 1985. Fremmet av Sosialdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1966-06-17-12\" class=\" reference\" href=\"/lov/1966-06-17-12\">lov av 17. juni 1966 nr. 12</a> om folketrygd skal følgende bestemmelser lyde:",
        "text": "I lov av 17. juni 1966 nr. 12 om folketrygd skal følgende bestemmelser lyde:"
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§2-8\" class=\" reference\" href=\"/lov/1966-06-17-12/%C2%A72-8\">§ 2-8</a> nr. 2 første ledd bokstav f (ny):",
        "text": "§ 2-8 nr. 2 første ledd bokstav f (ny):"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f.\t</td><td class=\" morTableVerticalAlignTop morTableAlignLeft\">til ambulansetransport.</td></tr>",
        "text": "f.\ttil ambulansetransport."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-21\" class=\" reference\" href=\"/lov/1966-06-17-12/%C2%A73-21\">§ 3-21</a>:",
        "text": "§ 3-21:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Ved fødsel ytes fødselspenger til trygdet kvinne som har vært ansatt i offentlig eller privat tjeneste, har utøvd selvstendig næring eller hatt inntekt utenfor tjenesteforhold som nevnt i <a data-id=\"lov/1966-06-17-12/§6-4\" class=\" reference\" href=\"/lov/1966-06-17-12/%C2%A76-4\">§ 6-4</a> første ledd nr. 1 bokstav a og b i tilsammen minst seks måneder i de siste ti måneder før fødselen og herunder vært sikret sykepenger. Likt med arbeid som nevnt ansees tidsrom hvori vedkommende oppebærer sykepenger, fødselspenger etter nr. 1 til 5 i paragrafen her, omsorgspenger etter <a data-id=\"lov/1966-06-17-12/§3-21a\" class=\" reference\" href=\"/lov/1966-06-17-12/%C2%A73-21a\">§ 3-21 A</a> nr. 1 til 4 eller dagpenger som nevnt i § 4-l bokstav a.</td></tr>",
        "text": "1.\tVed fødsel ytes fødselspenger til trygdet kvinne som har vært ansatt i offentlig eller privat tjeneste, har utøvd selvstendig næring eller hatt inntekt utenfor tjenesteforhold som nevnt i § 6-4 første ledd nr. 1 bokstav a og b i tilsammen minst seks måneder i de siste ti måneder før fødselen og herunder vært sikret sykepenger. Likt med arbeid som nevnt ansees tidsrom hvori vedkommende oppebærer sykepenger, fødselspenger etter nr. 1 til 5 i paragrafen her, omsorgspenger etter § 3-21 A nr. 1 til 4 eller dagpenger som nevnt i § 4-l bokstav a."
    },
    {
        "tag": "p",
        "class": "avsnitt",
        "html": "Vilkårene i første ledd for rett til fødselspenger gjelder ikke for trygdet som nevnt i <a data-id=\"lov/1966-06-17-12/§3-14\" class=\" reference\" href=\"/lov/1966-06-17-12/%C2%A73-14\">§ 3-14</a>.",
        "text": "Vilkårene i første ledd for rett til fødselspenger gjelder ikke for trygdet som nevnt i § 3-14."
    },
    {
        "tag": "p",
        "class": "avsnitt",
        "html": "Fødselspenger ytes med samme beløp som sykepenger og ytes for alle dager unntatt lørdager og søndager.",
        "text": "Fødselspenger ytes med samme beløp som sykepenger og ytes for alle dager unntatt lørdager og søndager."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Fødselspenger ytes i inntil 90 dager fra det tidspunkt kvinnen slutter i arbeid, men høyst i 60 dager før fødselen. Ved flerbarnsfødsler forlenges fødselspengeperioden med 10 dager for hvert barn som fødes utover ett. Retten til fødselspenger etter fødselen er betinget av at kvinnen har omsorg for barnet og ikke er i arbeid. Har kvinnen ikke omsorg for barnet, ytes dog fødselspenger etter fødselen under fravær fra arbeidet i inntil 30 dager. Under delvis fravær fra arbeidet ytes reduserte fødselspenger.</td></tr>",
        "text": "2.\tFødselspenger ytes i inntil 90 dager fra det tidspunkt kvinnen slutter i arbeid, men høyst i 60 dager før fødselen. Ved flerbarnsfødsler forlenges fødselspengeperioden med 10 dager for hvert barn som fødes utover ett. Retten til fødselspenger etter fødselen er betinget av at kvinnen har omsorg for barnet og ikke er i arbeid. Har kvinnen ikke omsorg for barnet, ytes dog fødselspenger etter fødselen under fravær fra arbeidet i inntil 30 dager. Under delvis fravær fra arbeidet ytes reduserte fødselspenger."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Ved arbeidsuførhet på grunn av sykdom faller retten til fødselspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for fødselspenger, jf. likevel annet og tredje ledd.</td></tr>",
        "text": "3.\tVed arbeidsuførhet på grunn av sykdom faller retten til fødselspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for fødselspenger, jf. likevel annet og tredje ledd."
    },
    {
        "tag": "p",
        "class": "avsnitt",
        "html": "En kvinne som før fødselen blir arbeidsufør på grunn av sykdom mens hun ennå er i arbeid, har rett til sykepenger etter vanlige regler fram til fødselen. Slike tidsrom går ikke til fradrag i fødselspengeperioden.",
        "text": "En kvinne som før fødselen blir arbeidsufør på grunn av sykdom mens hun ennå er i arbeid, har rett til sykepenger etter vanlige regler fram til fødselen. Slike tidsrom går ikke til fradrag i fødselspengeperioden."
    },
    {
        "tag": "p",
        "class": "avsnitt",
        "html": "Dersom kvinnen etter fødselen er helt avskåret fra å dra omsorg for barnet på grann av egen sykdom, faller retten til fødselspenger bort og erstattes av sykepenger. Fødselspengene tar igjen til å løpe fra og med den dag arbeidsuførheten opphører. Dersom kvinnen ikke kan dra omsorg for barnet fordi det er innlagt i helseinstitusjon e.l. kan retten til fødselspenger også utsettes.",
        "text": "Dersom kvinnen etter fødselen er helt avskåret fra å dra omsorg for barnet på grann av egen sykdom, faller retten til fødselspenger bort og erstattes av sykepenger. Fødselspengene tar igjen til å løpe fra og med den dag arbeidsuførheten opphører. Dersom kvinnen ikke kan dra omsorg for barnet fordi det er innlagt i helseinstitusjon e.l. kan retten til fødselspenger også utsettes."
    },
    {
        "tag": "p",
        "class": "avsnitt",
        "html": "Det ytes ikke fødselspenger etter at barnet er fylt ett år.",
        "text": "Det ytes ikke fødselspenger etter at barnet er fylt ett år."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Gjenopptar kvinnen arbeidet etter fødselen før hun har tatt ut hele stønadsperioden, skal stønad utbetales til faren for den resterende del av perioden, men ikke for mer enn 60 dager, eventuelt med forlengelse som nevnt i nr. 2 annet punktum. Dette gjelder bare dersom faren på grunn av omsorg for barnet ikke er i arbeid i denne perioden, og han fyller vilkårene i nr. 1 første ledd og de alminnelige vilkår for rett til sykepenger etter dette kapittel. Dersom faren har delvis permisjon for å ha omsorgen for barnet, får han reduserte fødselspenger.</td></tr>",
        "text": "4.\tGjenopptar kvinnen arbeidet etter fødselen før hun har tatt ut hele stønadsperioden, skal stønad utbetales til faren for den resterende del av perioden, men ikke for mer enn 60 dager, eventuelt med forlengelse som nevnt i nr. 2 annet punktum. Dette gjelder bare dersom faren på grunn av omsorg for barnet ikke er i arbeid i denne perioden, og han fyller vilkårene i nr. 1 første ledd og de alminnelige vilkår for rett til sykepenger etter dette kapittel. Dersom faren har delvis permisjon for å ha omsorgen for barnet, får han reduserte fødselspenger."
    },
    {
        "tag": "p",
        "class": "avsnitt",
        "html": "Dersom moren har gjenopptatt arbeidet delvis og har reduserte fødselspenger, ytes det reduserte fødselspenger til faren såfremt han fyller vilkårene i foregående ledd. Fødselspenger til faren skal i slike tilfelle ikke utgjøre større del enn det som svarer til reduksjonen i morens fødselspenger.",
        "text": "Dersom moren har gjenopptatt arbeidet delvis og har reduserte fødselspenger, ytes det reduserte fødselspenger til faren såfremt han fyller vilkårene i foregående ledd. Fødselspenger til faren skal i slike tilfelle ikke utgjøre større del enn det som svarer til reduksjonen i morens fødselspenger."
    },
    {
        "tag": "p",
        "class": "avsnitt",
        "html": "Bestemmelsen i første ledd kommer tilsvarende til anvendelse dersom kvinnen er helt avskåret fra å dra omsorg for barnet på grunn av egen sykdom, jf. nr. 3 tredje ledd.",
        "text": "Bestemmelsen i første ledd kommer tilsvarende til anvendelse dersom kvinnen er helt avskåret fra å dra omsorg for barnet på grunn av egen sykdom, jf. nr. 3 tredje ledd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Dersom en kvinne dør i løpet av de første 18 uker etter fødselen, Skal barnets far ytes fødselspenger i inntil 90 dager, eventuelt med forlengelse som nevnt i nr. 2 annet punktum. Bestemmelsene i nr. 4 første ledd annet og tredje punktum gjelder tilsvarende.</td></tr>",
        "text": "5.\tDersom en kvinne dør i løpet av de første 18 uker etter fødselen, Skal barnets far ytes fødselspenger i inntil 90 dager, eventuelt med forlengelse som nevnt i nr. 2 annet punktum. Bestemmelsene i nr. 4 første ledd annet og tredje punktum gjelder tilsvarende."
    },
    {
        "tag": "p",
        "class": "avsnitt",
        "html": "Dersom kvinnen selv hadde rett til fødselspenger, kan. ytelser som er utbetalt til henne og ytelser til barnets far til sammen ikke tilstås for lengre tid enn 90 dager, eventuelt med forlengelse som nevnt i nr. 2 annet punktum.",
        "text": "Dersom kvinnen selv hadde rett til fødselspenger, kan. ytelser som er utbetalt til henne og ytelser til barnets far til sammen ikke tilstås for lengre tid enn 90 dager, eventuelt med forlengelse som nevnt i nr. 2 annet punktum."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">Til trygdet kvinne som ikke fyller vilkårene for rett til fødselspenger etter nr. 1, ytes ved fødsel en engangsstønad som fastsettes av Stortinget. Ved flerbarnsfødsler utgjør stønaden: det fastsatte beløpet multiplisert med antall barn som er født Dersom kvinnen mottar sykepenger, ytes engangsstønaden bare i den utstrekning den overstiger sykepenger utbetalt etter fødselen.</td></tr>",
        "text": "6.\tTil trygdet kvinne som ikke fyller vilkårene for rett til fødselspenger etter nr. 1, ytes ved fødsel en engangsstønad som fastsettes av Stortinget. Ved flerbarnsfødsler utgjør stønaden: det fastsatte beløpet multiplisert med antall barn som er født Dersom kvinnen mottar sykepenger, ytes engangsstønaden bare i den utstrekning den overstiger sykepenger utbetalt etter fødselen."
    },
    {
        "tag": "p",
        "class": "avsnitt",
        "html": "Til kvinne som fyller vilkårene i nr. 1, ytes engangsstønad etter første ledd i den utstrekning den overstiger utbetalte fødselspenger etter nr. 1 til nr. 5 og sykepenger etter nr. 3 første og tredje ledd.",
        "text": "Til kvinne som fyller vilkårene i nr. 1, ytes engangsstønad etter første ledd i den utstrekning den overstiger utbetalte fødselspenger etter nr. 1 til nr. 5 og sykepenger etter nr. 3 første og tredje ledd."
    },
    {
        "tag": "p",
        "class": "avsnitt",
        "html": "Dersom kvinnen dør, i forbindelse med fødselen, går retten til fødselspenger etter første og annet ledd over på barnets far dersom han har omsorgen for barnet Slik, stønad ytes likevel bare i den utstrekning den overstiger fødselspenger til faren etter nr. 5.",
        "text": "Dersom kvinnen dør, i forbindelse med fødselen, går retten til fødselspenger etter første og annet ledd over på barnets far dersom han har omsorgen for barnet Slik, stønad ytes likevel bare i den utstrekning den overstiger fødselspenger til faren etter nr. 5."
    },
    null,
    null,
    {
        "tag": "span",
        "class": "paragrafValue",
        "html": "§ 3-21 A.",
        "text": "§ 3-21 A."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Omsorgspenger ved, adopsjon ytes ved adopsjon i barnets første leveår i inntil 60 dager fra det tidspunkt vedkommende overtar omsorgen for barnet. Omsorgspenger ytes likevel ikke ved adopsjon av stebarn.</td></tr>",
        "text": "1.\tOmsorgspenger ved, adopsjon ytes ved adopsjon i barnets første leveår i inntil 60 dager fra det tidspunkt vedkommende overtar omsorgen for barnet. Omsorgspenger ytes likevel ikke ved adopsjon av stebarn."
    },
    {
        "tag": "p",
        "class": "avsnitt",
        "html": "Omsorgspenger ytes med samme beløp som sykepenger og betales for alle dager unntatt lørdager og søndager,",
        "text": "Omsorgspenger ytes med samme beløp som sykepenger og betales for alle dager unntatt lørdager og søndager,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Rett til omsorgspenger etter nr. 1 har trygdet som har vært ansatt i offentlig eller privat tjeneste, har utøvd selvstendig næringsvirksomhet eller har hatt inntekt utenfor tjenesteforhold som nevnt i <a data-id=\"lov/1966-06-17-12/§6-4\" class=\" reference\" href=\"/lov/1966-06-17-12/%C2%A76-4\">§ 6-4</a> første ledd bokstav a og b i minst 6 av de siste 10 måneder før adopsjonen og herunder vært sikret sykepenger. Likt med arbeid som nevnt anses tidsrom med sykepenger, fødselspenger etter <a data-id=\"lov/1966-06-17-12/§3-21\" class=\" reference\" href=\"/lov/1966-06-17-12/%C2%A73-21\">§ 3-21</a> nr. 1 til 5, omsorgspenger etter paragrafen her eller dagpenger etter <a data-id=\"lov/1966-06-17-12/§4-1\" class=\" reference\" href=\"/lov/1966-06-17-12/%C2%A74-1\">§ 4-1</a> bokstav a.</td></tr>",
        "text": "2.\tRett til omsorgspenger etter nr. 1 har trygdet som har vært ansatt i offentlig eller privat tjeneste, har utøvd selvstendig næringsvirksomhet eller har hatt inntekt utenfor tjenesteforhold som nevnt i § 6-4 første ledd bokstav a og b i minst 6 av de siste 10 måneder før adopsjonen og herunder vært sikret sykepenger. Likt med arbeid som nevnt anses tidsrom med sykepenger, fødselspenger etter § 3-21 nr. 1 til 5, omsorgspenger etter paragrafen her eller dagpenger etter § 4-1 bokstav a."
    },
    {
        "tag": "p",
        "class": "avsnitt",
        "html": "Adoptivforeldre har rett til omsorgspenger bare dersom begge fyller vilkårene i første ledd.",
        "text": "Adoptivforeldre har rett til omsorgspenger bare dersom begge fyller vilkårene i første ledd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Omsorgspenger etter nr. 1 ytes bare dersom vedkommende er borte fra arbeidet på grunn av nødvendig omsorg for adoptivbarnet og fyller de alminnelige vilkår for rett til sykepenger etter dette kapittel når omsorgspermisjonen tar til. Ved delvis fravær fra arbeidet ytes reduserte omsorgspenger.</td></tr>",
        "text": "3.\tOmsorgspenger etter nr. 1 ytes bare dersom vedkommende er borte fra arbeidet på grunn av nødvendig omsorg for adoptivbarnet og fyller de alminnelige vilkår for rett til sykepenger etter dette kapittel når omsorgspermisjonen tar til. Ved delvis fravær fra arbeidet ytes reduserte omsorgspenger."
    },
    {
        "tag": "p",
        "class": "avsnitt",
        "html": "Adoptivforeldre kan dele stønadsperioden mellom seg etter ønske. I tidsrom begge er delvis borte fra arbeidet pga. omsorgen for barnet kan begge ytes omsorgspenger, likevel slik at hver ikke kan oppebære en større del av full ytelse enn svarende til reduksjonen i den andres omsorgspenger.",
        "text": "Adoptivforeldre kan dele stønadsperioden mellom seg etter ønske. I tidsrom begge er delvis borte fra arbeidet pga. omsorgen for barnet kan begge ytes omsorgspenger, likevel slik at hver ikke kan oppebære en større del av full ytelse enn svarende til reduksjonen i den andres omsorgspenger."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Ved arbeidsuførhet på grunn av sykdom faller retten til omsorgspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for omsorgspenger, jf. likevel annet ledd.</td></tr>",
        "text": "4.\tVed arbeidsuførhet på grunn av sykdom faller retten til omsorgspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for omsorgspenger, jf. likevel annet ledd."
    },
    {
        "tag": "p",
        "class": "avsnitt",
        "html": "Dersom den trygdede er helt avskåret fra å dra omsorg for barnet på grunn av egen sykdom, utsettes retten til omsorgspenger. Omsorgspengene tar til å løpe fra og med den dag arbeidsuførheten opphører. Dersom vedkommende ikke kan dra omsorg for barnet fordi det er innlagt i helseinstitusjon e.l. kan retten til omsorgspenger utsettes.",
        "text": "Dersom den trygdede er helt avskåret fra å dra omsorg for barnet på grunn av egen sykdom, utsettes retten til omsorgspenger. Omsorgspengene tar til å løpe fra og med den dag arbeidsuførheten opphører. Dersom vedkommende ikke kan dra omsorg for barnet fordi det er innlagt i helseinstitusjon e.l. kan retten til omsorgspenger utsettes."
    },
    {
        "tag": "p",
        "class": "avsnitt",
        "html": "I tilfeller som nevnt i annet ledd første punktum kan den del av omsorgspengene som gjenstår når arbeidsuførheten inntrer, nyttes av den andre av adoptivforeldrene.",
        "text": "I tilfeller som nevnt i annet ledd første punktum kan den del av omsorgspengene som gjenstår når arbeidsuførheten inntrer, nyttes av den andre av adoptivforeldrene."
    },
    {
        "tag": "p",
        "class": "avsnitt",
        "html": "Det ytes ikke omsorgspenger etter at barnet har fylt ett år.",
        "text": "Det ytes ikke omsorgspenger etter at barnet har fylt ett år."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Bestemmelsen i <a data-id=\"lov/1966-06-17-12/§3-21\" class=\" reference\" href=\"/lov/1966-06-17-12/%C2%A73-21\">§ 3-21</a> nr. 6 gjelder tilsvarende.</td></tr>",
        "text": "5.\tBestemmelsen i § 3-21 nr. 6 gjelder tilsvarende."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-23\" class=\" reference\" href=\"/lov/1966-06-17-12/%C2%A73-23\">§ 3-23</a>:",
        "text": "§ 3-23:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Trygdet som har omsorg for barn under 16 år med livstruende eller annen alvorlig sykdom eller skade, har rett til sykepenger dersom vedkommende av hensyn til barnet må oppholde seg ved helseinstitusjon mens barnet er innlagt. Det samme gjelder ved fravær fra arbeidet i forbindelse med pleie av barnet i hjemmet i terminalfasen eller i andre kritiske perioder.</td></tr>",
        "text": "1.\tTrygdet som har omsorg for barn under 16 år med livstruende eller annen alvorlig sykdom eller skade, har rett til sykepenger dersom vedkommende av hensyn til barnet må oppholde seg ved helseinstitusjon mens barnet er innlagt. Det samme gjelder ved fravær fra arbeidet i forbindelse med pleie av barnet i hjemmet i terminalfasen eller i andre kritiske perioder."
    },
    {
        "tag": "p",
        "class": "avsnitt",
        "html": "Trygdekontoret kan kreve at nødvendigheten av at trygdede oppholder seg ved helseinstitusjonen eller pleier barnet i hjemmet er godtgjort ved legeerklæring fra den sykehusavdeling som har ansvaret for barnets behandling.",
        "text": "Trygdekontoret kan kreve at nødvendigheten av at trygdede oppholder seg ved helseinstitusjonen eller pleier barnet i hjemmet er godtgjort ved legeerklæring fra den sykehusavdeling som har ansvaret for barnets behandling."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Trygdet som har omsorgen for langvarig syke eller funksjonshemmede barn og som må delta i kurs eller i opplæring på annen måte ved godkjent helseinstitusjon for å kunne ta seg av og behandle barnet, har rett til sykepenger under kurs- eller opplæringsfravær.</td></tr>",
        "text": "2.\tTrygdet som har omsorgen for langvarig syke eller funksjonshemmede barn og som må delta i kurs eller i opplæring på annen måte ved godkjent helseinstitusjon for å kunne ta seg av og behandle barnet, har rett til sykepenger under kurs- eller opplæringsfravær."
    },
    {
        "tag": "p",
        "class": "avsnitt",
        "html": "Trygdekontoret kan kreve at nødvendigheten av at den trygdede må delta i kurs ved helseinstitusjonen er godtgjort ved legeerklæring,",
        "text": "Trygdekontoret kan kreve at nødvendigheten av at den trygdede må delta i kurs ved helseinstitusjonen er godtgjort ved legeerklæring,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Retten til sykepenger etter nr. 1 og 2 er betinget av at lovens alminnelige vilkår er oppfylt. Sykepenger ytes av folketrygden etter samme regler som gjelder ved egen sykdom. Ved beregning av stønadsperioden etter § 3-12 nr. 2 skal sykepenger etter paragrafen her likestilles med sykepenger ved egen sykdom.</td></tr>",
        "text": "3.\tRetten til sykepenger etter nr. 1 og 2 er betinget av at lovens alminnelige vilkår er oppfylt. Sykepenger ytes av folketrygden etter samme regler som gjelder ved egen sykdom. Ved beregning av stønadsperioden etter § 3-12 nr. 2 skal sykepenger etter paragrafen her likestilles med sykepenger ved egen sykdom."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I <a data-id=\"lov/1977-02-04-4\" class=\" reference\" href=\"/lov/1977-02-04-4\">lov av 4. februar 1977 nr. 4</a> om arbeidervern og arbeidsmiljø m.v. foretas følgende endringer.",
        "text": "I lov av 4. februar 1977 nr. 4 om arbeidervern og arbeidsmiljø m.v. foretas følgende endringer."
    },
    {
        "tag": "p",
        "class": "avsnitt",
        "html": "§ 33 A nytt nr. 5 og nytt nr. 6 skal lyde:",
        "text": "§ 33 A nytt nr. 5 og nytt nr. 6 skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Arbeidstaker som har omsorgen for barn under, 12 år med livstruende eller annen alvorlig sykdom eller skade, har rett til permisjon dersom vedkommende av hensyn til barnet må oppholde seg ved helseinstitusjonen mens barnet er innlagt der. Det samme gjelder ved pleie av barnet i hjemmet i terminalfasen eller i andre kritiske perioder.</td></tr>",
        "text": "5.\tArbeidstaker som har omsorgen for barn under, 12 år med livstruende eller annen alvorlig sykdom eller skade, har rett til permisjon dersom vedkommende av hensyn til barnet må oppholde seg ved helseinstitusjonen mens barnet er innlagt der. Det samme gjelder ved pleie av barnet i hjemmet i terminalfasen eller i andre kritiske perioder."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">Arbeidstaker som har omsorgen for langvarig syke eller funksjonshemmede barn har rett til permisjon dersom vedkommende må delta i kurs eller annen opplæring ved godkjent helseinstitusjon for å kunne ta seg av og behandle barnet.</td></tr>",
        "text": "6.\tArbeidstaker som har omsorgen for langvarig syke eller funksjonshemmede barn har rett til permisjon dersom vedkommende må delta i kurs eller annen opplæring ved godkjent helseinstitusjon for å kunne ta seg av og behandle barnet."
    },
    {
        "tag": "p",
        "class": "avsnitt",
        "html": "§ 33. <em class=\" \">A nåværende nr. 5 blir nytt nr. 7.</em>",
        "text": "§ 33. A nåværende nr. 5 blir nytt nr. 7."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Endringen i <a data-id=\"lov/1997-02-28-19/§2-8\" class=\" reference\" href=\"/lov/1997-02-28-19/%C2%A72-8\">folketrygdlovens § 2-8</a> nr. 2 trer i kraft 1. januar 1986.",
        "text": "Endringen i folketrygdlovens § 2-8 nr. 2 trer i kraft 1. januar 1986."
    },
    {
        "tag": "p",
        "class": "avsnitt",
        "html": "Endringene i <a data-id=\"lov/1997-02-28-19/§3-21\" class=\" reference\" href=\"/lov/1997-02-28-19/%C2%A73-21\">folketrygdlovens §§ 3-21</a> og: 3-21 A trer i kraft 1. april 1986 og gis virkning for tilfelle hvor fødselen eller adopsjonen finner sted tidligst nevnte dato.",
        "text": "Endringene i folketrygdlovens §§ 3-21 og: 3-21 A trer i kraft 1. april 1986 og gis virkning for tilfelle hvor fødselen eller adopsjonen finner sted tidligst nevnte dato."
    },
    {
        "tag": "p",
        "class": "avsnitt",
        "html": "Endringen i <a data-id=\"lov/1997-02-28-19/§3-23\" class=\" reference\" href=\"/lov/1997-02-28-19/%C2%A73-23\">folketrygdlovens § 3-23</a> og arbeidsmiljølovens § 33 A trer i kraft 1. april 1986. Bestemmelsene i <a data-id=\"lov/1997-02-28-19/§3-23\" class=\" reference\" href=\"/lov/1997-02-28-19/%C2%A73-23\">folketrygdlovens § 3-23</a> nr. 1 og arbeidsmiljølovens § 33 A nr. 5 gis virkning for tilfelle hvor situasjonen som betinger rett til sykepenger og permisjon fra arbeidet inntrådte tidligst 1. april 1986.",
        "text": "Endringen i folketrygdlovens § 3-23 og arbeidsmiljølovens § 33 A trer i kraft 1. april 1986. Bestemmelsene i folketrygdlovens § 3-23 nr. 1 og arbeidsmiljølovens § 33 A nr. 5 gis virkning for tilfelle hvor situasjonen som betinger rett til sykepenger og permisjon fra arbeidet inntrådte tidligst 1. april 1986."
    }
]