[
    {
        "tag": "p",
        "class": "marg",
        "html": "<a data-id=\"forarbeid/otprp-13-199293\" class=\" reference\" href=\"/forarbeid/otprp-13-199293\">Ot.prp.nr.13 (1992–1993)</a>, <a data-id=\"forarbeid/inns-o-34-199293\" class=\" reference\" href=\"/forarbeid/inns-o-34-199293\">Innst.O.nr.34 (1992–1993)</a>, Besl.O.nr.34 (1992–1993). Odels- og lagtingsvedtak hhv. 4. og 8. desember 1992. Fremmet av Barne- og familiedepartementet.",
        "text": "Ot.prp.nr.13 (1992–1993), Innst.O.nr.34 (1992–1993), Besl.O.nr.34 (1992–1993). Odels- og lagtingsvedtak hhv. 4. og 8. desember 1992. Fremmet av Barne- og familiedepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1966-06-17-12\" class=\" reference\" href=\"/lov/1966-06-17-12\">lov av 17. juni 1966 nr. 12</a> om folketrygd gjøres følgende endringer:",
        "text": "I lov av 17. juni 1966 nr. 12 om folketrygd gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§1-2\" class=\" reference\" href=\"/lov/1966-06-17-12/%C2%A71-2\">§ 1-2</a> nr. 1 tredje ledd første punktum skal lyde:",
        "text": "§ 1-2 nr. 1 tredje ledd første punktum skal lyde:"
    },
    {
        "tag": "p",
        "class": "avsnitt",
        "html": "Trygdet etter denne lov med rett til stønad etter kapitlene 2, 4, 5, 7-10 og 12 og §§ 3 A-8 og 3 A-14 er norsk statsborger som studerer i utlandet med lån eller stipend fra Statens lånekasse for utdanning.",
        "text": "Trygdet etter denne lov med rett til stønad etter kapitlene 2, 4, 5, 7-10 og 12 og §§ 3 A-8 og 3 A-14 er norsk statsborger som studerer i utlandet med lån eller stipend fra Statens lånekasse for utdanning."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§1-5\" class=\" reference\" href=\"/lov/1966-06-17-12/%C2%A71-5\">§ 1-5</a> andre ledd skal lyde:",
        "text": "§ 1-5 andre ledd skal lyde:"
    },
    {
        "tag": "p",
        "class": "avsnitt",
        "html": "Den tid vedkommende med hjemmel i <a data-id=\"lov/1966-06-17-12/§1-2\" class=\" reference\" href=\"/lov/1966-06-17-12/%C2%A71-2\">§ 1-2</a> nr. 2 er trygdet med rett til stønad etter kapitlene 2, 3, 3 A, 4, 5, 9 og 11 gir ikke grunnlag for opparbeidelse av andre rettigheter etter denne lov, medmindre han samtidig er trygdet etter annen bestemmelse.",
        "text": "Den tid vedkommende med hjemmel i § 1-2 nr. 2 er trygdet med rett til stønad etter kapitlene 2, 3, 3 A, 4, 5, 9 og 11 gir ikke grunnlag for opparbeidelse av andre rettigheter etter denne lov, medmindre han samtidig er trygdet etter annen bestemmelse."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">Kapittel</a> 3 ny overskrift skal lyde:",
        "text": "Kapittel 3 ny overskrift skal lyde:"
    },
    {
        "tag": "p",
        "class": "marg",
        "html": "<em class=\" \"><a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">Kapittel</a> 3 Sykepenger ved egen sykdom og ved barns sykdom m.v.</em>",
        "text": "Kapittel 3 Sykepenger ved egen sykdom og ved barns sykdom m.v."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-21\" class=\" reference\" href=\"/lov/1966-06-17-12/%C2%A73-21\">§ 3-21</a> oppheves.",
        "text": "§ 3-21 oppheves."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§3-21a\" class=\" reference\" href=\"/lov/1966-06-17-12/%C2%A73-21a\">§ 3-21 A</a> oppheves.",
        "text": "§ 3-21 A oppheves."
    },
    {
        "tag": "p",
        "class": "avsnitt",
        "html": "Kapittel 3 A (nytt) skal lyde:",
        "text": "Kapittel 3 A (nytt) skal lyde:"
    },
    {
        "tag": "h2",
        "class": "",
        "html": "Kapittel 3 A Stønad ved fødsel og adopsjon",
        "text": "Kapittel 3 A Stønad ved fødsel og adopsjon"
    },
    null,
    null,
    {
        "tag": "span",
        "class": "paragrafValue",
        "html": "§ 3 A-1.",
        "text": "§ 3 A-1."
    },
    {
        "tag": "span",
        "class": "paragrafTittel",
        "html": "<em class=\" \">Generelle bestemmelser om fødselspenger</em>",
        "text": "Generelle bestemmelser om fødselspenger"
    },
    {
        "tag": "p",
        "class": "avsnitt",
        "html": "Ved fødsel ytes det fødselspenger til barnets mor dersom hun har vært yrkesaktiv med pensjonsgivende inntekt i minst seks av de siste ti månedene før fødselen. Den pensjonsgivende inntekten må på årsbasis svare til minst halvparten av folketrygdens grunnbeløp, jf § 3 A-2.",
        "text": "Ved fødsel ytes det fødselspenger til barnets mor dersom hun har vært yrkesaktiv med pensjonsgivende inntekt i minst seks av de siste ti månedene før fødselen. Den pensjonsgivende inntekten må på årsbasis svare til minst halvparten av folketrygdens grunnbeløp, jf § 3 A-2."
    },
    {
        "tag": "p",
        "class": "avsnitt",
        "html": "For at faren skal ha rett til fødselspenger, må både han og moren fylle vilkårene i første ledd. På det tidspunkt farens permisjon tar til, må han dessuten fylle vilkårene for rett til sykepenger og ha vært i arbeid i minst de to siste ukene.",
        "text": "For at faren skal ha rett til fødselspenger, må både han og moren fylle vilkårene i første ledd. På det tidspunkt farens permisjon tar til, må han dessuten fylle vilkårene for rett til sykepenger og ha vært i arbeid i minst de to siste ukene."
    },
    {
        "tag": "p",
        "class": "avsnitt",
        "html": "Likestilt med yrkesaktivitet er tidsrom hvor det er gitt en ytelse til livsopphold i form av sykepenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a>, dagpenger under arbeidsløyse etter <a data-id=\"lov/1966-06-17-12/kap4\" class=\" reference\" href=\"/lov/1966-06-17-12/kap4\">kapittel 4</a>, eller enten fødselspenger, svangerskapspenger eller adopsjonspenger etter kapittelet her.",
        "text": "Likestilt med yrkesaktivitet er tidsrom hvor det er gitt en ytelse til livsopphold i form av sykepenger etter kapittel 3, dagpenger under arbeidsløyse etter kapittel 4, eller enten fødselspenger, svangerskapspenger eller adopsjonspenger etter kapittelet her."
    },
    {
        "tag": "p",
        "class": "avsnitt",
        "html": "For å ha rett til fødselspenger må vedkommende ikke være i arbeid. Ved delvis fravær fra arbeidet ytes det graderte fødselspenger.",
        "text": "For å ha rett til fødselspenger må vedkommende ikke være i arbeid. Ved delvis fravær fra arbeidet ytes det graderte fødselspenger."
    },
    {
        "tag": "p",
        "class": "avsnitt",
        "html": "Det er et vilkår for rett til fødselspenger etter fødselen at vedkommende har omsorgen for barnet. For moren gjelder likevel ikke dette vilkåret de første 6 uker (30 dager) etter fødselen.",
        "text": "Det er et vilkår for rett til fødselspenger etter fødselen at vedkommende har omsorgen for barnet. For moren gjelder likevel ikke dette vilkåret de første 6 uker (30 dager) etter fødselen."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-2.",
        "text": "§ 3 A-2."
    },
    {
        "tag": "span",
        "class": "paragrafTittel",
        "html": "<em class=\" \">Beregning av fødselspenger</em>",
        "text": "Beregning av fødselspenger"
    },
    {
        "tag": "p",
        "class": "avsnitt",
        "html": "Fødselspenger til hver av foreldrene beregnes på grunnlag av vedkommendes inntekt etter de samme regler som for sykepenger fra trygden, jf <a data-id=\"lov/1966-06-17-12/§3-4\" class=\" reference\" href=\"/lov/1966-06-17-12/%C2%A73-4\">§ 3-4</a>. Det ytes ikke fødselspenger for den del av inntekten som overstiger seks ganger folketrygdens grunnbeløp.",
        "text": "Fødselspenger til hver av foreldrene beregnes på grunnlag av vedkommendes inntekt etter de samme regler som for sykepenger fra trygden, jf § 3-4. Det ytes ikke fødselspenger for den del av inntekten som overstiger seks ganger folketrygdens grunnbeløp."
    },
    {
        "tag": "p",
        "class": "avsnitt",
        "html": "For en kvinne som mottar dagpenger under arbeidsløyse, jf <a data-id=\"lov/1966-06-17-12/§4-1\" class=\" reference\" href=\"/lov/1966-06-17-12/%C2%A74-1\">§ 4-1</a> bokstav a, eller sykepenger etter <a data-id=\"lov/1966-06-17-12/§3-16\" class=\" reference\" href=\"/lov/1966-06-17-12/%C2%A73-16\">§ 3-16</a>, skal inntektsgrunnlaget pr uke fastsettes på grunnlag av inntekten i de beste seks månedene av de siste ti månedene før fødselen.",
        "text": "For en kvinne som mottar dagpenger under arbeidsløyse, jf § 4-1 bokstav a, eller sykepenger etter § 3-16, skal inntektsgrunnlaget pr uke fastsettes på grunnlag av inntekten i de beste seks månedene av de siste ti månedene før fødselen."
    },
    {
        "tag": "p",
        "class": "avsnitt",
        "html": "Fødselspenger ytes for alle dager unntatt lørdag og søndag.",
        "text": "Fødselspenger ytes for alle dager unntatt lørdag og søndag."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-3.",
        "text": "§ 3 A-3."
    },
    {
        "tag": "span",
        "class": "paragrafTittel",
        "html": "<em class=\" \">Dekningsgrad for fødselspenger</em>",
        "text": "Dekningsgrad for fødselspenger"
    },
    {
        "tag": "p",
        "class": "avsnitt",
        "html": "Ved stønadsperiodens begynnelse kan kvinnen velge utbetaling av fødselspenger med enten full dagsats eller 80 prosent av full dagsats med forholdsmessig forlengelse av stønadsperioden. Valget av dekningsgrad gjelder for hele stønadsperioden og omfatter også fødselspenger som ytes til faren.",
        "text": "Ved stønadsperiodens begynnelse kan kvinnen velge utbetaling av fødselspenger med enten full dagsats eller 80 prosent av full dagsats med forholdsmessig forlengelse av stønadsperioden. Valget av dekningsgrad gjelder for hele stønadsperioden og omfatter også fødselspenger som ytes til faren."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-4.",
        "text": "§ 3 A-4."
    },
    {
        "tag": "span",
        "class": "paragrafTittel",
        "html": "<em class=\" \">Stønadsperioden for fødselspenger</em>",
        "text": "Stønadsperioden for fødselspenger"
    },
    {
        "tag": "p",
        "class": "avsnitt",
        "html": "Fødselspenger kan ytes i en periode (stønadsperioden) på inntil 52 uker (260 dager) med redusert dagsats eller 42 uker (210 dager) med full dagsats, jf § 3 A-3.",
        "text": "Fødselspenger kan ytes i en periode (stønadsperioden) på inntil 52 uker (260 dager) med redusert dagsats eller 42 uker (210 dager) med full dagsats, jf § 3 A-3."
    },
    {
        "tag": "p",
        "class": "avsnitt",
        "html": "Med de begrensninger som følger av §§ 3 A-6 og 3 A-7 kan stønadsperioden deles mellom foreldrene når begge fyller vilkårene for rett til fødselspenger etter § 3 A-1.",
        "text": "Med de begrensninger som følger av §§ 3 A-6 og 3 A-7 kan stønadsperioden deles mellom foreldrene når begge fyller vilkårene for rett til fødselspenger etter § 3 A-1."
    },
    {
        "tag": "p",
        "class": "avsnitt",
        "html": "Ved flerbarnsfødsler forlenges stønadsperioden med 3 uker (15 dager) for hvert barn mer enn ett dersom redusert dagsats er valgt. Dersom full dagsats er valgt, er forlengelsen 2 uker (10 dager).",
        "text": "Ved flerbarnsfødsler forlenges stønadsperioden med 3 uker (15 dager) for hvert barn mer enn ett dersom redusert dagsats er valgt. Dersom full dagsats er valgt, er forlengelsen 2 uker (10 dager)."
    },
    {
        "tag": "p",
        "class": "avsnitt",
        "html": "Stønadsperioden regnes sammenhengende fra det tidspunkt perioden begynner å løpe etter § 3 A-6. Den gjenværende del av stønadsperioden kan likevel utsettes når den som mottar fødselspenger tar lovbestemt ferie. Når ferien er avviklet, må den gjenværende del av stønadsperioden tas umiddelbart.",
        "text": "Stønadsperioden regnes sammenhengende fra det tidspunkt perioden begynner å løpe etter § 3 A-6. Den gjenværende del av stønadsperioden kan likevel utsettes når den som mottar fødselspenger tar lovbestemt ferie. Når ferien er avviklet, må den gjenværende del av stønadsperioden tas umiddelbart."
    },
    {
        "tag": "p",
        "class": "avsnitt",
        "html": "Etter fødselen kan stønadsperioden for fødselspenger også utsettes dersom moren eller barnet er innlagt i helseinstitusjon.",
        "text": "Etter fødselen kan stønadsperioden for fødselspenger også utsettes dersom moren eller barnet er innlagt i helseinstitusjon."
    },
    {
        "tag": "p",
        "class": "avsnitt",
        "html": "Fødselspenger ytes ikke etter at barnet har fylt to år.",
        "text": "Fødselspenger ytes ikke etter at barnet har fylt to år."
    },
    {
        "tag": "p",
        "class": "avsnitt",
        "html": "Dersom barnet dør i stønadsperioden, ytes det fødselspenger i inntil 6 uker (30 dager) av den gjenværende stønadsperioden.",
        "text": "Dersom barnet dør i stønadsperioden, ytes det fødselspenger i inntil 6 uker (30 dager) av den gjenværende stønadsperioden."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-5.",
        "text": "§ 3 A-5."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsuførhet på grunn av sykdom i stønadsperioden for fødselspenger</em>",
        "text": "Arbeidsuførhet på grunn av sykdom i stønadsperioden for fødselspenger"
    },
    {
        "tag": "p",
        "class": "avsnitt",
        "html": "I stønadsperioden ytes det sykepenger i stedet for fødselspenger dersom den som mottar fødselspenger blir arbeidsufør på grunn av sykdom. Det samme gjelder dersom moren er arbeidsufør når stønadsperioden tar til.",
        "text": "I stønadsperioden ytes det sykepenger i stedet for fødselspenger dersom den som mottar fødselspenger blir arbeidsufør på grunn av sykdom. Det samme gjelder dersom moren er arbeidsufør når stønadsperioden tar til."
    },
    {
        "tag": "p",
        "class": "avsnitt",
        "html": "Sykepengene skal svare til fødselspengene for den gjenværende del av stønadsperioden som vedkommende kan benytte, jf §§ 3 A-6 og 3 A-7.",
        "text": "Sykepengene skal svare til fødselspengene for den gjenværende del av stønadsperioden som vedkommende kan benytte, jf §§ 3 A-6 og 3 A-7."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-6.",
        "text": "§ 3 A-6."
    },
    {
        "tag": "span",
        "class": "paragrafTittel",
        "html": "<em class=\" \">Stønadsperiode for moren</em>",
        "text": "Stønadsperiode for moren"
    },
    {
        "tag": "p",
        "class": "avsnitt",
        "html": "Stønadsperioden regnes fra det tidspunkt kvinnen slutter i arbeid, og seinest 3 uker (15 dager) før fødselen. Dette gjelder uavhengig av om hun har valgt utbetaling av fødselspenger med full eller redusert dagsats, jf § 3 A-3. Dersom hun helt eller delvis unnlater å benytte retten til fødselspenger i de tre siste ukene før fødselen, forkortes stønadsperioden tilsvarende.",
        "text": "Stønadsperioden regnes fra det tidspunkt kvinnen slutter i arbeid, og seinest 3 uker (15 dager) før fødselen. Dette gjelder uavhengig av om hun har valgt utbetaling av fødselspenger med full eller redusert dagsats, jf § 3 A-3. Dersom hun helt eller delvis unnlater å benytte retten til fødselspenger i de tre siste ukene før fødselen, forkortes stønadsperioden tilsvarende."
    },
    {
        "tag": "p",
        "class": "avsnitt",
        "html": "Kvinnen kan påbegynne stønadsperioden inntil 12 uker (60 dager) før fødselen.",
        "text": "Kvinnen kan påbegynne stønadsperioden inntil 12 uker (60 dager) før fødselen."
    },
    {
        "tag": "p",
        "class": "avsnitt",
        "html": "Moren skal ha fødselspenger de første seks ukene etter fødselen.",
        "text": "Moren skal ha fødselspenger de første seks ukene etter fødselen."
    },
    {
        "tag": "p",
        "class": "avsnitt",
        "html": "Til moren kan det ytes fødselspenger for den del av stønadsperioden som ikke er forbeholdt faren, jf. § 3 A-7. Hun har likevel rett til hele stønadsperioden når faren ikke har rett til fødselspenger, eller hun er alene om omsorgen for barnet, eller det gjøres unntak fra fedrekvoten, jf. § 3 A-7.",
        "text": "Til moren kan det ytes fødselspenger for den del av stønadsperioden som ikke er forbeholdt faren, jf. § 3 A-7. Hun har likevel rett til hele stønadsperioden når faren ikke har rett til fødselspenger, eller hun er alene om omsorgen for barnet, eller det gjøres unntak fra fedrekvoten, jf. § 3 A-7."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-7.",
        "text": "§ 3 A-7."
    },
    {
        "tag": "span",
        "class": "paragrafTittel",
        "html": "<em class=\" \">Stønadsperiode for faren</em>",
        "text": "Stønadsperiode for faren"
    },
    {
        "tag": "p",
        "class": "avsnitt",
        "html": "Når moren har mottatt fødselspenger for de første seks ukene etter fødselen, har faren rett til fødselspenger for den gjenværende del av stønadsperioden dersom",
        "text": "Når moren har mottatt fødselspenger for de første seks ukene etter fødselen, har faren rett til fødselspenger for den gjenværende del av stønadsperioden dersom"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">moren gjenopptar arbeidet,</td></tr>",
        "text": "a)\tmoren gjenopptar arbeidet,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">moren er forhindret fra å ha omsorgen for barnet fordi hun er innlagt i helseinstitusjon, eller</td></tr>",
        "text": "b)\tmoren er forhindret fra å ha omsorgen for barnet fordi hun er innlagt i helseinstitusjon, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">moren påbegynner eller gjenopptar utdanning på heltid.</td></tr>",
        "text": "c)\tmoren påbegynner eller gjenopptar utdanning på heltid."
    },
    {
        "tag": "p",
        "class": "avsnitt",
        "html": "Dersom moren delvis gjenopptar arbeidet og mottar graderte fødselspenger, kan det ytes graderte fødselspenger til faren i samme tidsrom. Farens fødselspenger kan da ikke utgjøre en større del av full ytelse enn tilsvarende morens stillingsdel.",
        "text": "Dersom moren delvis gjenopptar arbeidet og mottar graderte fødselspenger, kan det ytes graderte fødselspenger til faren i samme tidsrom. Farens fødselspenger kan da ikke utgjøre en større del av full ytelse enn tilsvarende morens stillingsdel."
    },
    {
        "tag": "p",
        "class": "avsnitt",
        "html": "Dersom morens opptjening av rett til fødselspenger er basert på deltidsarbeid, reduseres farens fødselspenger tilsvarende reduksjonen i morens arbeidstid.",
        "text": "Dersom morens opptjening av rett til fødselspenger er basert på deltidsarbeid, reduseres farens fødselspenger tilsvarende reduksjonen i morens arbeidstid."
    },
    {
        "tag": "p",
        "class": "avsnitt",
        "html": "Dersom moren dør i stønadsperioden etter fødselen, har faren rett til fødselspenger for den gjenværende del av stønadsperioden. Det samme gjelder dersom faren har overtatt omsorgen for barnet med sikte på å overta foreldreansvaret alene etter <a data-id=\"lov/1981-04-08-7\" class=\" reference\" href=\"/lov/1981-04-08-7\">lov 8. april 1981 nr. 7</a> om barn og foreldre. Farens rett til fødselspenger etter dette leddet gjelder selv om moren ikke hadde rett til fødselspenger, og selv om faren har overtatt omsorgen i løpet av de seks første ukene etter fødselen.",
        "text": "Dersom moren dør i stønadsperioden etter fødselen, har faren rett til fødselspenger for den gjenværende del av stønadsperioden. Det samme gjelder dersom faren har overtatt omsorgen for barnet med sikte på å overta foreldreansvaret alene etter lov 8. april 1981 nr. 7 om barn og foreldre. Farens rett til fødselspenger etter dette leddet gjelder selv om moren ikke hadde rett til fødselspenger, og selv om faren har overtatt omsorgen i løpet av de seks første ukene etter fødselen."
    },
    {
        "tag": "p",
        "class": "avsnitt",
        "html": "Dersom morens yrkesaktivitet i opptjeningstiden har tilsvart minst halv stilling, er 4 uker (20 dager) av stønadsperioden forbeholdt faren (fedrekvote) dersom han fyller vilkårene for rett til fødselspenger. Dersom faren helt eller delvis unnlater å benytte fedrekvoten, forkortes stønadsperioden tilsvarende.",
        "text": "Dersom morens yrkesaktivitet i opptjeningstiden har tilsvart minst halv stilling, er 4 uker (20 dager) av stønadsperioden forbeholdt faren (fedrekvote) dersom han fyller vilkårene for rett til fødselspenger. Dersom faren helt eller delvis unnlater å benytte fedrekvoten, forkortes stønadsperioden tilsvarende."
    },
    {
        "tag": "p",
        "class": "avsnitt",
        "html": "Når faren bare har rett til reduserte fødselspenger etter tredje ledd, kan han likevel velge ureduserte fødselspenger med forholdsmessig avkorting av fedrekvotens lengde. Avkortingen innebærer i tilfelle at også den samlede stønadsperioden forkortes tilsvarende.",
        "text": "Når faren bare har rett til reduserte fødselspenger etter tredje ledd, kan han likevel velge ureduserte fødselspenger med forholdsmessig avkorting av fedrekvotens lengde. Avkortingen innebærer i tilfelle at også den samlede stønadsperioden forkortes tilsvarende."
    },
    {
        "tag": "p",
        "class": "avsnitt",
        "html": "Departementet kan gi forskrift om unntak fra bestemmelsen i femte ledd, og herunder fastsette nærmere regler for bruk av adgangen til å gjøre unntak i det enkelte tilfelle.",
        "text": "Departementet kan gi forskrift om unntak fra bestemmelsen i femte ledd, og herunder fastsette nærmere regler for bruk av adgangen til å gjøre unntak i det enkelte tilfelle."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-8.",
        "text": "§ 3 A-8."
    },
    {
        "tag": "span",
        "class": "paragrafTittel",
        "html": "<em class=\" \">Engangsstønad ved fødsel</em>",
        "text": "Engangsstønad ved fødsel"
    },
    {
        "tag": "p",
        "class": "avsnitt",
        "html": "Til en kvinne som føder barn, men ikke har rett til fødselspenger, ytes det engangsstønad for hvert barn.",
        "text": "Til en kvinne som føder barn, men ikke har rett til fødselspenger, ytes det engangsstønad for hvert barn."
    },
    {
        "tag": "p",
        "class": "avsnitt",
        "html": "Stortinget fastsetter engangsstønadens størrelse.",
        "text": "Stortinget fastsetter engangsstønadens størrelse."
    },
    {
        "tag": "p",
        "class": "avsnitt",
        "html": "Hvis moren mottar sykepenger, blir engangsstønaden redusert med sykepenger som er utbetalt etter fødselen.",
        "text": "Hvis moren mottar sykepenger, blir engangsstønaden redusert med sykepenger som er utbetalt etter fødselen."
    },
    {
        "tag": "p",
        "class": "avsnitt",
        "html": "Dersom moren har rett til fødselspenger etter § 3 A-1, får hun utbetalt engangsstønaden i den utstrekning stønaden overstiger utbetalte fødselspenger.",
        "text": "Dersom moren har rett til fødselspenger etter § 3 A-1, får hun utbetalt engangsstønaden i den utstrekning stønaden overstiger utbetalte fødselspenger."
    },
    {
        "tag": "p",
        "class": "avsnitt",
        "html": "Dersom moren dør i forbindelse med fødselen, har faren rett til engangsstønaden dersom han har omsorgen for barnet og stønaden ikke allerede er utbetalt til moren.",
        "text": "Dersom moren dør i forbindelse med fødselen, har faren rett til engangsstønaden dersom han har omsorgen for barnet og stønaden ikke allerede er utbetalt til moren."
    },
    {
        "tag": "p",
        "class": "avsnitt",
        "html": "Faren har også rett til engangsstønad dersom han har overtatt omsorgen for barnet med sikte på å overta foreldreansvaret alene, jf <a data-id=\"lov/1981-04-08-7\" class=\" reference\" href=\"/lov/1981-04-08-7\">lov 8. april 1981 nr. 7</a> om barn og foreldre. Retten gjelder selv om moren har fått utbetalt engangsstønad.",
        "text": "Faren har også rett til engangsstønad dersom han har overtatt omsorgen for barnet med sikte på å overta foreldreansvaret alene, jf lov 8. april 1981 nr. 7 om barn og foreldre. Retten gjelder selv om moren har fått utbetalt engangsstønad."
    },
    {
        "tag": "p",
        "class": "avsnitt",
        "html": "Dersom faren mottar fødselspenger etter § 3 A-7, har han bare rett til engangsstønaden i den utstrekning stønaden overstiger utbetalte fødselspenger.",
        "text": "Dersom faren mottar fødselspenger etter § 3 A-7, har han bare rett til engangsstønaden i den utstrekning stønaden overstiger utbetalte fødselspenger."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-9.",
        "text": "§ 3 A-9."
    },
    {
        "tag": "span",
        "class": "paragrafTittel",
        "html": "<em class=\" \">Kvinner i risikofylt arbeidsmiljø – svangerskapspenger</em>",
        "text": "Kvinner i risikofylt arbeidsmiljø – svangerskapspenger"
    },
    {
        "tag": "p",
        "class": "avsnitt",
        "html": "En kvinne har rett til svangerskapspenger dersom hun etter bestemmelser i lov eller forskrift må slutte i arbeidet fordi hun er gravid, og det ikke er mulig å omplassere henne til annet høvelig arbeid innen bedriften.",
        "text": "En kvinne har rett til svangerskapspenger dersom hun etter bestemmelser i lov eller forskrift må slutte i arbeidet fordi hun er gravid, og det ikke er mulig å omplassere henne til annet høvelig arbeid innen bedriften."
    },
    {
        "tag": "p",
        "class": "avsnitt",
        "html": "Fraværet under svangerskapet må medføre tap av pensjonsgivende arbeidsinntekt. Hun må ha vært i arbeid i minst to uker (ventetid, jf <a data-id=\"lov/1966-06-17-12/§3-3\" class=\" reference\" href=\"/lov/1966-06-17-12/%C2%A73-3\">§ 3-3</a>) før hun må slutte i arbeidet.",
        "text": "Fraværet under svangerskapet må medføre tap av pensjonsgivende arbeidsinntekt. Hun må ha vært i arbeid i minst to uker (ventetid, jf § 3-3) før hun må slutte i arbeidet."
    },
    {
        "tag": "p",
        "class": "avsnitt",
        "html": "Svangerskapspenger beregnes etter de samme bestemmelser som sykepenger fra trygden, jf <a data-id=\"lov/1966-06-17-12/§3-4\" class=\" reference\" href=\"/lov/1966-06-17-12/%C2%A73-4\">§ 3-4</a>. Inntektsgrunnlaget for svangerskapspenger må på årsbasis utgjøre minst 50 prosent av folketrygdens grunnbeløp. Det ytes ikke svangerskapspenger for den del av inntekten som overstiger seks ganger folketrygdens grunnbeløp.",
        "text": "Svangerskapspenger beregnes etter de samme bestemmelser som sykepenger fra trygden, jf § 3-4. Inntektsgrunnlaget for svangerskapspenger må på årsbasis utgjøre minst 50 prosent av folketrygdens grunnbeløp. Det ytes ikke svangerskapspenger for den del av inntekten som overstiger seks ganger folketrygdens grunnbeløp."
    },
    {
        "tag": "p",
        "class": "avsnitt",
        "html": "Svangerskapspenger ytes fra det tidspunkt kvinnen er pålagt å slutte i arbeidet. Svangerskapspenger ytes inntil tre uker før fødselen. Fra dette tidspunktet går kvinnen over på fødselspenger.",
        "text": "Svangerskapspenger ytes fra det tidspunkt kvinnen er pålagt å slutte i arbeidet. Svangerskapspenger ytes inntil tre uker før fødselen. Fra dette tidspunktet går kvinnen over på fødselspenger."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-10.",
        "text": "§ 3 A-10."
    },
    {
        "tag": "span",
        "class": "paragrafTittel",
        "html": "<em class=\" \">Generelle bestemmelser om adopsjonspenger</em>",
        "text": "Generelle bestemmelser om adopsjonspenger"
    },
    {
        "tag": "p",
        "class": "avsnitt",
        "html": "Ved adopsjon av barn under 15 år ytes det adopsjonspenger etter bestemmelsene i §§ 3 A-10, 3 A-11, 3 A-12 og 3 A-13.",
        "text": "Ved adopsjon av barn under 15 år ytes det adopsjonspenger etter bestemmelsene i §§ 3 A-10, 3 A-11, 3 A-12 og 3 A-13."
    },
    {
        "tag": "p",
        "class": "avsnitt",
        "html": "For at ektefeller som adopterer sammen skal ha rett til adopsjonspenger, må begge ha vært yrkesaktive med pensjonsgivende inntekt i minst seks av de siste ti månedene før de overtar omsorgen for barnet. Begge ektefellenes pensjonsgivende inntekt må på årsbasis svare til minst halvparten av folketrygdens grunnbeløp, jf § 3 A-11.",
        "text": "For at ektefeller som adopterer sammen skal ha rett til adopsjonspenger, må begge ha vært yrkesaktive med pensjonsgivende inntekt i minst seks av de siste ti månedene før de overtar omsorgen for barnet. Begge ektefellenes pensjonsgivende inntekt må på årsbasis svare til minst halvparten av folketrygdens grunnbeløp, jf § 3 A-11."
    },
    {
        "tag": "p",
        "class": "avsnitt",
        "html": "Likestilt med yrkesaktivitet er tidsrom hvor det er gitt en ytelse til livsopphold i form av sykepenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a>, dagpenger under arbeidsløyse etter <a data-id=\"lov/1966-06-17-12/kap4\" class=\" reference\" href=\"/lov/1966-06-17-12/kap4\">kapittel 4</a>, eller enten fødselspenger, svangerskapspenger eller adopsjonspenger etter kapittelet her.",
        "text": "Likestilt med yrkesaktivitet er tidsrom hvor det er gitt en ytelse til livsopphold i form av sykepenger etter kapittel 3, dagpenger under arbeidsløyse etter kapittel 4, eller enten fødselspenger, svangerskapspenger eller adopsjonspenger etter kapittelet her."
    },
    {
        "tag": "p",
        "class": "avsnitt",
        "html": "Adopsjon av ektefellens barn gir ikke rett til adopsjonspenger.",
        "text": "Adopsjon av ektefellens barn gir ikke rett til adopsjonspenger."
    },
    {
        "tag": "p",
        "class": "avsnitt",
        "html": "Den som mottar adopsjonspenger må ikke være i arbeid. Når ektefeller adopterer sammen, ytes adopsjonspenger til den av ektefellene som er borte fra arbeidet for å ha omsorgen for barnet. Ved delvis fravær fra arbeidet ytes det graderte adopsjonspenger.",
        "text": "Den som mottar adopsjonspenger må ikke være i arbeid. Når ektefeller adopterer sammen, ytes adopsjonspenger til den av ektefellene som er borte fra arbeidet for å ha omsorgen for barnet. Ved delvis fravær fra arbeidet ytes det graderte adopsjonspenger."
    },
    {
        "tag": "p",
        "class": "avsnitt",
        "html": "Når en trygdet person adopterer alene, ytes det adopsjonspenger hvis han eller hun fyller vilkårene i denne paragrafen.",
        "text": "Når en trygdet person adopterer alene, ytes det adopsjonspenger hvis han eller hun fyller vilkårene i denne paragrafen."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-11.",
        "text": "§ 3 A-11."
    },
    {
        "tag": "span",
        "class": "paragrafTittel",
        "html": "<em class=\" \">Beregning av adopsjonspenger</em>",
        "text": "Beregning av adopsjonspenger"
    },
    {
        "tag": "p",
        "class": "avsnitt",
        "html": "Adopsjonspenger beregnes etter de samme regler som fødselspenger, jf § 3 A-2. Det ytes ikke adopsjonspenger for den del av inntekten som overstiger seks ganger folketrygdens grunnbeløp.",
        "text": "Adopsjonspenger beregnes etter de samme regler som fødselspenger, jf § 3 A-2. Det ytes ikke adopsjonspenger for den del av inntekten som overstiger seks ganger folketrygdens grunnbeløp."
    },
    {
        "tag": "p",
        "class": "avsnitt",
        "html": "Bestemmelsene om dekningsgrad for fødselspenger, jf § 3 A-3, gjelder tilsvarende for adopsjonspenger.",
        "text": "Bestemmelsene om dekningsgrad for fødselspenger, jf § 3 A-3, gjelder tilsvarende for adopsjonspenger."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-12.",
        "text": "§ 3 A-12."
    },
    {
        "tag": "span",
        "class": "paragrafTittel",
        "html": "<em class=\" \">Stønadsperioden for adopsjonspenger</em>",
        "text": "Stønadsperioden for adopsjonspenger"
    },
    {
        "tag": "p",
        "class": "avsnitt",
        "html": "Adopsjonspenger kan ytes i en periode (stønadsperioden) på inntil 46 uker (230 dager) med redusert dagsats, eller 37 uker (185 dager) med full dagsats.",
        "text": "Adopsjonspenger kan ytes i en periode (stønadsperioden) på inntil 46 uker (230 dager) med redusert dagsats, eller 37 uker (185 dager) med full dagsats."
    },
    {
        "tag": "p",
        "class": "avsnitt",
        "html": "Dersom flere barn adopteres samtidig, forlenges stønadsperioden med 3 uker (15 dager) for hvert barn mer enn ett dersom redusert dagsats er valgt. Dersom full dagsats er valgt, er forlengelsen 2 uker (10 dager).",
        "text": "Dersom flere barn adopteres samtidig, forlenges stønadsperioden med 3 uker (15 dager) for hvert barn mer enn ett dersom redusert dagsats er valgt. Dersom full dagsats er valgt, er forlengelsen 2 uker (10 dager)."
    },
    {
        "tag": "p",
        "class": "avsnitt",
        "html": "Stønadsperioden regnes sammenhengende fra det tidspunkt adoptivforeldrene overtar omsorgen for barnet. Den gjenværende del av stønadsperioden kan likevel utsettes når den som mottar adopsjonspenger tar lovbestemt ferie. Når ferien er avviklet, må den gjenværende del av stønadsperioden tas umiddelbart.",
        "text": "Stønadsperioden regnes sammenhengende fra det tidspunkt adoptivforeldrene overtar omsorgen for barnet. Den gjenværende del av stønadsperioden kan likevel utsettes når den som mottar adopsjonspenger tar lovbestemt ferie. Når ferien er avviklet, må den gjenværende del av stønadsperioden tas umiddelbart."
    },
    {
        "tag": "p",
        "class": "avsnitt",
        "html": "Ektefeller som adopterer sammen kan dele stønadsperioden mellom seg, likevel slik at hver av dem må benytte minst 4 uker (20 dager) av stønadsperioden. Dersom den ene av adoptivforeldrene helt eller delvis unnlater å benytte denne delen av stønadsperioden, forkortes stønadsperioden tilsvarende.",
        "text": "Ektefeller som adopterer sammen kan dele stønadsperioden mellom seg, likevel slik at hver av dem må benytte minst 4 uker (20 dager) av stønadsperioden. Dersom den ene av adoptivforeldrene helt eller delvis unnlater å benytte denne delen av stønadsperioden, forkortes stønadsperioden tilsvarende."
    },
    {
        "tag": "p",
        "class": "avsnitt",
        "html": "Departementet kan gi forskrift om unntak fra bestemmelsen i dette leddet, og herunder fastsette nærmere regler for bruk av adgangen til å gjøre unntak i det enkelte tilfelle.",
        "text": "Departementet kan gi forskrift om unntak fra bestemmelsen i dette leddet, og herunder fastsette nærmere regler for bruk av adgangen til å gjøre unntak i det enkelte tilfelle."
    },
    {
        "tag": "p",
        "class": "avsnitt",
        "html": "Når retten til adopsjonspenger overtas av den andre av foreldrene, må den som har mottatt adopsjonspenger enten gjenoppta arbeidet eller påbegynne eller gjenoppta utdanning på heltid.",
        "text": "Når retten til adopsjonspenger overtas av den andre av foreldrene, må den som har mottatt adopsjonspenger enten gjenoppta arbeidet eller påbegynne eller gjenoppta utdanning på heltid."
    },
    {
        "tag": "p",
        "class": "avsnitt",
        "html": "Når begge foreldrene er delvis borte fra arbeid for å ha omsorgen for barnet, kan det ytes graderte adopsjonspenger. Adopsjonspenger til hver av dem kan da ikke utgjøre en større del av full ytelse enn tilsvarende den andre av foreldrenes stillingsdel.",
        "text": "Når begge foreldrene er delvis borte fra arbeid for å ha omsorgen for barnet, kan det ytes graderte adopsjonspenger. Adopsjonspenger til hver av dem kan da ikke utgjøre en større del av full ytelse enn tilsvarende den andre av foreldrenes stillingsdel."
    },
    {
        "tag": "p",
        "class": "avsnitt",
        "html": "Dersom den av adoptivforeldrene som mottar adopsjonspenger blir innlagt i helseinstitusjon, kan den gjenstående delen av stønadsperioden utsettes eller benyttes av den andre av foreldrene. Stønadsperioden kan også utsettes når barnet er innlagt i helseinstitusjon.",
        "text": "Dersom den av adoptivforeldrene som mottar adopsjonspenger blir innlagt i helseinstitusjon, kan den gjenstående delen av stønadsperioden utsettes eller benyttes av den andre av foreldrene. Stønadsperioden kan også utsettes når barnet er innlagt i helseinstitusjon."
    },
    {
        "tag": "p",
        "class": "avsnitt",
        "html": "Retten til adopsjonspenger må nyttes innen to år etter at adoptivforeldrene overtok omsorgen for barnet.",
        "text": "Retten til adopsjonspenger må nyttes innen to år etter at adoptivforeldrene overtok omsorgen for barnet."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-13.",
        "text": "§ 3 A-13."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsuførhet på grunn av sykdom i stønadsperioden for adopsjonspenger</em>",
        "text": "Arbeidsuførhet på grunn av sykdom i stønadsperioden for adopsjonspenger"
    },
    {
        "tag": "p",
        "class": "avsnitt",
        "html": "I stønadsperioden ytes det sykepenger i stedet for adopsjonspenger dersom den som mottar adopsjonspenger blir arbeidsufør på grunn av sykdom. Det samme gjelder dersom vedkommende er arbeidsufør når stønadsperioden tar til.",
        "text": "I stønadsperioden ytes det sykepenger i stedet for adopsjonspenger dersom den som mottar adopsjonspenger blir arbeidsufør på grunn av sykdom. Det samme gjelder dersom vedkommende er arbeidsufør når stønadsperioden tar til."
    },
    {
        "tag": "p",
        "class": "avsnitt",
        "html": "Sykepengene skal svare til adopsjonspengene for den gjenværende del av stønadsperioden som vedkommende kan benytte, jf § 3 A-12.",
        "text": "Sykepengene skal svare til adopsjonspengene for den gjenværende del av stønadsperioden som vedkommende kan benytte, jf § 3 A-12."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-14.",
        "text": "§ 3 A-14."
    },
    {
        "tag": "span",
        "class": "paragrafTittel",
        "html": "<em class=\" \">Engangsstønad ved adopsjon</em>",
        "text": "Engangsstønad ved adopsjon"
    },
    {
        "tag": "p",
        "class": "avsnitt",
        "html": "Til foreldre som adopterer barn under 15 år, men ikke har rett til adopsjonspenger, ytes det en engangsstønad for hvert barn etter tilsvarende regler som engangsstønad ved fødsel, jf § 3 A-8. Adopsjon av ektefellens barn gir ikke rett til engangsstønad.",
        "text": "Til foreldre som adopterer barn under 15 år, men ikke har rett til adopsjonspenger, ytes det en engangsstønad for hvert barn etter tilsvarende regler som engangsstønad ved fødsel, jf § 3 A-8. Adopsjon av ektefellens barn gir ikke rett til engangsstønad."
    },
    {
        "tag": "p",
        "class": "avsnitt",
        "html": "Engangsstønad ytes også til en trygdet person som adopterer alene dersom vedkommende ikke har rett til adopsjonspenger.",
        "text": "Engangsstønad ytes også til en trygdet person som adopterer alene dersom vedkommende ikke har rett til adopsjonspenger."
    },
    {
        "tag": "p",
        "class": "avsnitt",
        "html": "Engangsstønaden ytes med samme beløp som engangsstønad ved fødsel, jf § 3 A-8.",
        "text": "Engangsstønaden ytes med samme beløp som engangsstønad ved fødsel, jf § 3 A-8."
    },
    {
        "tag": "p",
        "class": "avsnitt",
        "html": "Hvis en trygdet person mottar sykepenger, blir engangsstønaden redusert med sykepenger som er utbetalt etter omsorgsovertakelsen ved adopsjon.",
        "text": "Hvis en trygdet person mottar sykepenger, blir engangsstønaden redusert med sykepenger som er utbetalt etter omsorgsovertakelsen ved adopsjon."
    },
    {
        "tag": "p",
        "class": "avsnitt",
        "html": "Dersom adoptivforeldrene har rett til adopsjonspenger etter § 3 A-10, utbetales engangsstønaden i den utstrekning stønaden overstiger utbetalte adopsjonspenger.",
        "text": "Dersom adoptivforeldrene har rett til adopsjonspenger etter § 3 A-10, utbetales engangsstønaden i den utstrekning stønaden overstiger utbetalte adopsjonspenger."
    },
    null,
    null,
    {
        "tag": "span",
        "class": "paragrafValue",
        "html": "§ 3 A-15.",
        "text": "§ 3 A-15."
    },
    {
        "tag": "span",
        "class": "paragrafTittel",
        "html": "<em class=\" \">Feriepenger av utbetalte fødsels- eller adopsjonspenger</em>",
        "text": "Feriepenger av utbetalte fødsels- eller adopsjonspenger"
    },
    {
        "tag": "p",
        "class": "avsnitt",
        "html": "Feriepenger ytes til arbeidstakere med 10,2 prosent av utbetalte fødsels- eller adopsjonspenger for inntil 12 uker pr stønadsperiode med full dekningsgrad, eller 15 uker pr stønadsperiode med redusert dekningsgrad. Det er de 12, henholdsvis 15, første ukene av stønadsperioden som legges til grunn ved beregning av feriepengene.",
        "text": "Feriepenger ytes til arbeidstakere med 10,2 prosent av utbetalte fødsels- eller adopsjonspenger for inntil 12 uker pr stønadsperiode med full dekningsgrad, eller 15 uker pr stønadsperiode med redusert dekningsgrad. Det er de 12, henholdsvis 15, første ukene av stønadsperioden som legges til grunn ved beregning av feriepengene."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§4-2\" class=\" reference\" href=\"/lov/1966-06-17-12/%C2%A74-2\">§ 4-2</a> nr. 3 bokstav k) første punktum skal lyde:",
        "text": "§ 4-2 nr. 3 bokstav k) første punktum skal lyde:"
    },
    {
        "tag": "p",
        "class": "marg",
        "html": "har fødselspenger eller adopsjonspenger etter lovens kapittel 3 A eller full uførepensjon etter kapittel 8 eller 11.",
        "text": "har fødselspenger eller adopsjonspenger etter lovens kapittel 3 A eller full uførepensjon etter kapittel 8 eller 11."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§4-3\" class=\" reference\" href=\"/lov/1966-06-17-12/%C2%A74-3\">§ 4-3</a> nr. 2 andre ledd skal lyde:",
        "text": "§ 4-3 nr. 2 andre ledd skal lyde:"
    },
    {
        "tag": "p",
        "class": "avsnitt",
        "html": "I tillegg til den inntekten som er nevnt i første ledd, skal stønad etter <a data-id=\"lov/1966-06-17-12/§4-1\" class=\" reference\" href=\"/lov/1966-06-17-12/%C2%A74-1\">§ 4-1</a> bokstav a og sykepenger, fødselspenger og adopsjonspenger på grunnlag av arbeid i annens tjeneste etter <a data-id=\"lov/1966-06-17-12/§3-5\" class=\" reference\" href=\"/lov/1966-06-17-12/%C2%A73-5\">§ 3-5</a> og <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> A, medtas i beregningsgrunnlaget for dagpenger. Departementet kan gi nærmere regler om og i hvilken utstrekning sykepenger, fødselspenger og adopsjonspenger etter denne lovs <a data-id=\"lov/1993-01-22-25/kap3\" class=\" reference\" href=\"/lov/1993-01-22-25/kap3\">kapittel 3</a> og kapittel 3 A for øvrig skal tas med i beregningsgrunnlaget.",
        "text": "I tillegg til den inntekten som er nevnt i første ledd, skal stønad etter § 4-1 bokstav a og sykepenger, fødselspenger og adopsjonspenger på grunnlag av arbeid i annens tjeneste etter § 3-5 og kapittel 3 A, medtas i beregningsgrunnlaget for dagpenger. Departementet kan gi nærmere regler om og i hvilken utstrekning sykepenger, fødselspenger og adopsjonspenger etter denne lovs kapittel 3 og kapittel 3 A for øvrig skal tas med i beregningsgrunnlaget."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§10-5\" class=\" reference\" href=\"/lov/1966-06-17-12/%C2%A710-5\">§ 10-5</a> nr. 3 første ledd tredje punktum skal lyde:",
        "text": "§ 10-5 nr. 3 første ledd tredje punktum skal lyde:"
    },
    {
        "tag": "p",
        "class": "avsnitt",
        "html": "Som ervervsinntekt regnes i denne forbindelse også sykepenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> og fødselspenger og adopsjonspenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> A.",
        "text": "Som ervervsinntekt regnes i denne forbindelse også sykepenger etter kapittel 3 og fødselspenger og adopsjonspenger etter kapittel 3 A."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-2\" class=\" reference\" href=\"/lov/1966-06-17-12/%C2%A714-2\">§ 14-2</a> nr. 1 tredje ledd andre punktum skal lyde:",
        "text": "§ 14-2 nr. 1 tredje ledd andre punktum skal lyde:"
    },
    {
        "tag": "p",
        "class": "avsnitt",
        "html": "Krav om stønad etter kapitlene 2, 3 og 3 A kan dog settes fram muntlig med mindre Rikstrygdeverket bestemmer noe annet.",
        "text": "Krav om stønad etter kapitlene 2, 3 og 3 A kan dog settes fram muntlig med mindre Rikstrygdeverket bestemmer noe annet."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-5\" class=\" reference\" href=\"/lov/1966-06-17-12/%C2%A714-5\">§ 14-5</a> nr. 1 bokstav b og c skal lyde:",
        "text": "§ 14-5 nr. 1 bokstav b og c skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">sykepenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kap. 3</a>,</td></tr>",
        "text": "b.\tsykepenger etter kap. 3,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">stønad ved fødsel og adopsjon etter kap. 3 A</td></tr>",
        "text": "c.\tstønad ved fødsel og adopsjon etter kap. 3 A"
    },
    {
        "tag": "p",
        "class": "avsnitt",
        "html": "Nåværende bokstav c, d, e og f blir henholdsvis bokstav d, e, f og g.",
        "text": "Nåværende bokstav c, d, e og f blir henholdsvis bokstav d, e, f og g."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-7\" class=\" reference\" href=\"/lov/1966-06-17-12/%C2%A714-7\">§ 14-7</a> nr. 1 andre ledd første punktum skal lyde:",
        "text": "§ 14-7 nr. 1 andre ledd første punktum skal lyde:"
    },
    {
        "tag": "p",
        "class": "avsnitt",
        "html": "Krav om ytelser etter kapitlene 2, 3 og 3 A skal såvidt mulig avgjøres straks, og melding om vedtaket kan gis muntlig.",
        "text": "Krav om ytelser etter kapitlene 2, 3 og 3 A skal såvidt mulig avgjøres straks, og melding om vedtaket kan gis muntlig."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-7\" class=\" reference\" href=\"/lov/1966-06-17-12/%C2%A714-7\">§ 14-7</a> nr. 2 andre punktum skal lyde:",
        "text": "§ 14-7 nr. 2 andre punktum skal lyde:"
    },
    {
        "tag": "p",
        "class": "avsnitt",
        "html": "I sak om ytelse etter kapitlene 2, 3 og 3 A skal disse opplysningene gis skriftlig dersom vedtaket meddeles skriftlig.",
        "text": "I sak om ytelse etter kapitlene 2, 3 og 3 A skal disse opplysningene gis skriftlig dersom vedtaket meddeles skriftlig."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-7\" class=\" reference\" href=\"/lov/1966-06-17-12/%C2%A714-7\">§ 14-7</a> nr. 3 første ledd første punktum skal lyde:",
        "text": "§ 14-7 nr. 3 første ledd første punktum skal lyde:"
    },
    {
        "tag": "p",
        "class": "avsnitt",
        "html": "Avgjørelser som er truffet av fylkeskontoret eller trygdekontoret vedrørende krav om ytelser etter kapitlene 2, 3, 3 A og 5, dog unntatt krav som gjelder yrkesmessig attføring etter § 5-3, kan ankes inn for Rikstrygdeverket.",
        "text": "Avgjørelser som er truffet av fylkeskontoret eller trygdekontoret vedrørende krav om ytelser etter kapitlene 2, 3, 3 A og 5, dog unntatt krav som gjelder yrkesmessig attføring etter § 5-3, kan ankes inn for Rikstrygdeverket."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§14-9\" class=\" reference\" href=\"/lov/1966-06-17-12/%C2%A714-9\">§ 14-9</a> sjuende ledd første punktum skal lyde:",
        "text": "§ 14-9 sjuende ledd første punktum skal lyde:"
    },
    {
        "tag": "p",
        "class": "avsnitt",
        "html": "Arbeidsgivers refusjonskrav overfor trygden for stønad etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kap 3</a> og kap 3 A (jf <a data-id=\"lov/1966-06-17-12/§3-7\" class=\" reference\" href=\"/lov/1966-06-17-12/%C2%A73-7\">§§ 3-7</a>, <a data-id=\"lov/1966-06-17-12/§3-8\" class=\" reference\" href=\"/lov/1966-06-17-12/%C2%A73-8\">3-8</a>, <a data-id=\"lov/1966-06-17-12/§15-7\" class=\" reference\" href=\"/lov/1966-06-17-12/%C2%A715-7\">15-7</a> og <a data-id=\"lov/1966-06-17-12/§18-9\" class=\" reference\" href=\"/lov/1966-06-17-12/%C2%A718-9\">18-9</a>) dekkes ikke for lenger tid tilbake enn tre måneder før den kalendermåned hvori kravet settes fram.",
        "text": "Arbeidsgivers refusjonskrav overfor trygden for stønad etter kap 3 og kap 3 A (jf §§ 3-7, 3-8, 15-7 og 18-9) dekkes ikke for lenger tid tilbake enn tre måneder før den kalendermåned hvori kravet settes fram."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§15-1\" class=\" reference\" href=\"/lov/1966-06-17-12/%C2%A715-1\">§ 15-1</a> nr. 1 første ledd første punktum skal lyde:",
        "text": "§ 15-1 nr. 1 første ledd første punktum skal lyde:"
    },
    {
        "tag": "p",
        "class": "avsnitt",
        "html": "Sykepenger, fødselspenger, adopsjonspenger, attføringspenger og annen attføringsstønad som er fastsatt med bestemte satser pr. dag, unntatt attføringspenger i ventetid før uførepensjon kan tilstås, utbetales fra og med den dag retten til ytelser oppstår og opphører straks denne rett faller bort.",
        "text": "Sykepenger, fødselspenger, adopsjonspenger, attføringspenger og annen attføringsstønad som er fastsatt med bestemte satser pr. dag, unntatt attføringspenger i ventetid før uførepensjon kan tilstås, utbetales fra og med den dag retten til ytelser oppstår og opphører straks denne rett faller bort."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§15-1\" class=\" reference\" href=\"/lov/1966-06-17-12/%C2%A715-1\">§ 15-1</a> nr. 1 andre ledd første punktum skal lyde:",
        "text": "§ 15-1 nr. 1 andre ledd første punktum skal lyde:"
    },
    {
        "tag": "p",
        "class": "avsnitt",
        "html": "Feriepenger fra trygden av sykepenger, fødselspenger og adopsjonspenger utbetales samlet for hvert kalenderår (opptjeningsåret) annen halvdel av mai måned året etter opptjeningsåret.",
        "text": "Feriepenger fra trygden av sykepenger, fødselspenger og adopsjonspenger utbetales samlet for hvert kalenderår (opptjeningsåret) annen halvdel av mai måned året etter opptjeningsåret."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§15-7\" class=\" reference\" href=\"/lov/1966-06-17-12/%C2%A715-7\">§ 15-7</a> første ledd andre og tredje punktum skal lyde:",
        "text": "§ 15-7 første ledd andre og tredje punktum skal lyde:"
    },
    {
        "tag": "p",
        "class": "avsnitt",
        "html": "Arbeidsgiver som betaler lønn minst tilsvarende fødselspenger eller adopsjonspenger etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> A, kan likeledes kreve stønaden utbetalt til seg. Arbeidsgiver som betaler full lønn i tidsrom som nevnt i denne paragraf skal også betale feriepenger av dette, jfr. <a data-id=\"lov/1966-06-17-12/§3-5\" class=\" reference\" href=\"/lov/1966-06-17-12/%C2%A73-5\">§§ 3-5</a> nr. 4, 3-22, 3-23 og 3 A-15.",
        "text": "Arbeidsgiver som betaler lønn minst tilsvarende fødselspenger eller adopsjonspenger etter kapittel 3 A, kan likeledes kreve stønaden utbetalt til seg. Arbeidsgiver som betaler full lønn i tidsrom som nevnt i denne paragraf skal også betale feriepenger av dette, jfr. §§ 3-5 nr. 4, 3-22, 3-23 og 3 A-15."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§18-9\" class=\" reference\" href=\"/lov/1966-06-17-12/%C2%A718-9\">§ 18-9</a> nr. 1 skal lyde:",
        "text": "§ 18-9 nr. 1 skal lyde:"
    },
    {
        "tag": "p",
        "class": "avsnitt",
        "html": "Arbeidsgiveren plikter å sørge for at trygdet som arbeider utenfor riket får den stønad som folketrygden ellers skulle ha ytt etter kapitlene 2, 3 og 3 A, mot refusjon av trygden etter reglene i denne lov.",
        "text": "Arbeidsgiveren plikter å sørge for at trygdet som arbeider utenfor riket får den stønad som folketrygden ellers skulle ha ytt etter kapitlene 2, 3 og 3 A, mot refusjon av trygden etter reglene i denne lov."
    },
    {
        "tag": "p",
        "class": "avsnitt",
        "html": "<a data-id=\"lov/1966-06-17-12/§18-9\" class=\" reference\" href=\"/lov/1966-06-17-12/%C2%A718-9\">§ 18-9</a> nr. 3 skal lyde:",
        "text": "§ 18-9 nr. 3 skal lyde:"
    },
    {
        "tag": "p",
        "class": "avsnitt",
        "html": "Departementet kan bestemme at arbeidsgiveren også i andre tilfelle enn nevnt i nr. 1 skal ha plikt til å forskottere den stønad som folketrygden skal yte etter <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> og <a data-id=\"lov/1966-06-17-12/kap3\" class=\" reference\" href=\"/lov/1966-06-17-12/kap3\">kapittel 3</a> A, når helt særlige forhold foreligger.",
        "text": "Departementet kan bestemme at arbeidsgiveren også i andre tilfelle enn nevnt i nr. 1 skal ha plikt til å forskottere den stønad som folketrygden skal yte etter kapittel 3 og kapittel 3 A, når helt særlige forhold foreligger."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "I <a data-id=\"lov/1988-04-29-21\" class=\" reference\" href=\"/lov/1988-04-29-21\">lov av 29. april 1988 nr. 21</a> om ferie gjøres følgende endringer:",
        "text": "I lov av 29. april 1988 nr. 21 om ferie gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1988-04-29-21/§7\" class=\" reference\" href=\"/lov/1988-04-29-21/%C2%A77\">§ 7</a> nr. 1 nytt fjerde punktum skal lyde:",
        "text": "§ 7 nr. 1 nytt fjerde punktum skal lyde:"
    },
    {
        "tag": "p",
        "class": "avsnitt",
        "html": "Arbeidstaker som har avviklet permisjonstid med fødselspenger eller adopsjonspenger etter folketrygdloven kapittel 3 A i hele hovedferieperioden, kan motsette seg å avvikle hovedferien innen ferieårets utløp.",
        "text": "Arbeidstaker som har avviklet permisjonstid med fødselspenger eller adopsjonspenger etter folketrygdloven kapittel 3 A i hele hovedferieperioden, kan motsette seg å avvikle hovedferien innen ferieårets utløp."
    },
    {
        "tag": "p",
        "class": "avsnitt",
        "html": "<a data-id=\"lov/1988-04-29-21/§9\" class=\" reference\" href=\"/lov/1988-04-29-21/%C2%A79\">§ 9</a> nr. 2 første ledd og nytt andre ledd skal lyde:",
        "text": "§ 9 nr. 2 første ledd og nytt andre ledd skal lyde:"
    },
    {
        "tag": "p",
        "class": "avsnitt",
        "html": "Arbeidsgiver kan ikke uten arbeidstakers samtykke legge ferie til permisjonstid hvor det ytes fødselspenger eller adopsjonspenger etter <a data-id=\"lov/1997-02-28-19/kap3\" class=\" reference\" href=\"/lov/1997-02-28-19/kap3\">folketrygdloven kapittel 3</a> A. Det samme gjelder under permisjon som fedre og andre omsorgspersoner har i tilknytning til fødsel i medhold av arbeidsmiljøloven § 31 nr. 2 og 4.",
        "text": "Arbeidsgiver kan ikke uten arbeidstakers samtykke legge ferie til permisjonstid hvor det ytes fødselspenger eller adopsjonspenger etter folketrygdloven kapittel 3 A. Det samme gjelder under permisjon som fedre og andre omsorgspersoner har i tilknytning til fødsel i medhold av arbeidsmiljøloven § 31 nr. 2 og 4."
    },
    {
        "tag": "p",
        "class": "avsnitt",
        "html": "Arbeidstaker kan kreve å avvikle lovbestemt ferie i løpet av permisjonstid hvor det ytes fødselspenger eller adopsjonspenger, jf folketrygdloven §§ 3 A-4 og 3 A-12.",
        "text": "Arbeidstaker kan kreve å avvikle lovbestemt ferie i løpet av permisjonstid hvor det ytes fødselspenger eller adopsjonspenger, jf folketrygdloven §§ 3 A-4 og 3 A-12."
    },
    {
        "tag": "p",
        "class": "avsnitt",
        "html": "Nåværende andre og tredje ledd blir nytt tredje og fjerde ledd.",
        "text": "Nåværende andre og tredje ledd blir nytt tredje og fjerde ledd."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "I <a data-id=\"lov/1977-02-04-4\" class=\" reference\" href=\"/lov/1977-02-04-4\">lov av 4. februar 1977 nr. 4</a> om arbeidervern og arbeidsmiljø m.v. gjøres følgende endringer:",
        "text": "I lov av 4. februar 1977 nr. 4 om arbeidervern og arbeidsmiljø m.v. gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1977-02-04-4/§31\" class=\" reference\" href=\"/lov/1977-02-04-4/%C2%A731\">§ 31</a> nr. 3 nytt andre ledd skal lyde:",
        "text": "§ 31 nr. 3 nytt andre ledd skal lyde:"
    },
    {
        "tag": "p",
        "class": "avsnitt",
        "html": "Uten hensyn til bestemmelsen i første ledd har foreldrene rett til permisjon når det ytes fødselspenger fra folketrygden.",
        "text": "Uten hensyn til bestemmelsen i første ledd har foreldrene rett til permisjon når det ytes fødselspenger fra folketrygden."
    },
    {
        "tag": "p",
        "class": "avsnitt",
        "html": "<a data-id=\"lov/1977-02-04-4/§32\" class=\" reference\" href=\"/lov/1977-02-04-4/%C2%A732\">§ 32</a> nr. 1 skal lyde:",
        "text": "§ 32 nr. 1 skal lyde:"
    },
    {
        "tag": "p",
        "class": "avsnitt",
        "html": "Ved adopsjon har adoptivforeldrene rett til omsorgspermisjon i tilsammen inntil 1 år dersom barnet er under 15 år. Adoptivforeldrene har likevel rett til permisjon ut over 1 år når det ytes adopsjonspenger fra folketrygden.",
        "text": "Ved adopsjon har adoptivforeldrene rett til omsorgspermisjon i tilsammen inntil 1 år dersom barnet er under 15 år. Adoptivforeldrene har likevel rett til permisjon ut over 1 år når det ytes adopsjonspenger fra folketrygden."
    },
    {
        "tag": "p",
        "class": "avsnitt",
        "html": "Ved adopsjon av flere barn samtidig forlenges omsorgspermisjon etter første ledd første punktum med tre uker for hvert barn som adopteres utover ett.",
        "text": "Ved adopsjon av flere barn samtidig forlenges omsorgspermisjon etter første ledd første punktum med tre uker for hvert barn som adopteres utover ett."
    },
    {
        "tag": "p",
        "class": "avsnitt",
        "html": "<a data-id=\"lov/1977-02-04-4/§32\" class=\" reference\" href=\"/lov/1977-02-04-4/%C2%A732\">§ 32</a> nr. 4 skal lyde:",
        "text": "§ 32 nr. 4 skal lyde:"
    },
    {
        "tag": "p",
        "class": "avsnitt",
        "html": "Den som tar imot fosterbarn har rett til omsorgspermisjon etter reglene i nr 1 fra det tidspunkt omsorg for barn overtas.",
        "text": "Den som tar imot fosterbarn har rett til omsorgspermisjon etter reglene i nr 1 fra det tidspunkt omsorg for barn overtas."
    },
    {
        "tag": "h2",
        "class": "",
        "html": "IV.",
        "text": "IV."
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt gjøres følgende endringer:",
        "text": "I lov av 18. august 1911 nr. 8 om skatt av formue og inntekt gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§42\" class=\" reference\" href=\"/lov/1911-08-18-8/%C2%A742\">§ 42</a> nr. 3 bokstav c andre og tredje strekpunkt skal lyde:",
        "text": "§ 42 nr. 3 bokstav c andre og tredje strekpunkt skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">engangsstønad ved fødsel etter § 3 A-8</td></tr>",
        "text": "-\tengangsstønad ved fødsel etter § 3 A-8"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td><td class=\" morTableVerticalAlignTop morTableAlignLeft\">engangsstønad ved adopsjon etter § 3 A-14</td></tr>",
        "text": "-\tengangsstønad ved adopsjon etter § 3 A-14"
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§44\" class=\" reference\" href=\"/lov/1911-08-18-8/%C2%A744\">§ 44</a> første ledd bokstav g nr. 3 første ledd tredje punktum skal lyde:",
        "text": "§ 44 første ledd bokstav g nr. 3 første ledd tredje punktum skal lyde:"
    },
    {
        "tag": "p",
        "class": "avsnitt",
        "html": "Fradrag kan videre kreves i enhver inntekt av arbeid eller oppdrag som ikke er utført som ledd i selvstendig næringsvirksomhet, og i ytelser etter kapittel 3 og kapittel 3 A i lov av 17. juni 1966 om folketrygd som er skattepliktige og trer i stedet for slik inntekt.",
        "text": "Fradrag kan videre kreves i enhver inntekt av arbeid eller oppdrag som ikke er utført som ledd i selvstendig næringsvirksomhet, og i ytelser etter kapittel 3 og kapittel 3 A i lov av 17. juni 1966 om folketrygd som er skattepliktige og trer i stedet for slik inntekt."
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§55\" class=\" reference\" href=\"/lov/1911-08-18-8/%C2%A755\">§ 55</a> nr. 2 bokstav a skal lyde:",
        "text": "§ 55 nr. 2 bokstav a skal lyde:"
    },
    {
        "tag": "p",
        "class": "marg",
        "html": "sykepenger etter kapittel 3 og fødselspenger og adopsjonspenger etter kapittel 3 A.",
        "text": "sykepenger etter kapittel 3 og fødselspenger og adopsjonspenger etter kapittel 3 A."
    },
    {
        "tag": "h2",
        "class": "",
        "html": "V.",
        "text": "V."
    },
    {
        "tag": "p",
        "class": "avsnitt",
        "html": "I <a data-id=\"lov/1951-12-03-2\" class=\" reference\" href=\"/lov/1951-12-03-2\">lov av 3. desember 1951 nr. 2</a> om pensjonstrygd for skogsarbeidere gjøres følgende endring:",
        "text": "I lov av 3. desember 1951 nr. 2 om pensjonstrygd for skogsarbeidere gjøres følgende endring:"
    },
    {
        "tag": "p",
        "class": "avsnitt",
        "html": "<a data-id=\"lov/1951-12-03-2/§6\" class=\" reference\" href=\"/lov/1951-12-03-2/%C2%A76\">§ 6</a> andre ledd andre punktum skal lyde:",
        "text": "§ 6 andre ledd andre punktum skal lyde:"
    },
    {
        "tag": "p",
        "class": "avsnitt",
        "html": "Det samme gjelder ved attføringspenger etter <a data-id=\"lov/1997-02-28-19/§5-4\" class=\" reference\" href=\"/lov/1997-02-28-19/%C2%A75-4\">folketrygdlovens § 5-4</a> nr. 1 annet ledd, fødselspenger etter <a data-id=\"lov/1997-02-28-19/kap3\" class=\" reference\" href=\"/lov/1997-02-28-19/kap3\">folketrygdlovens kapittel 3</a> A, stønad etter krigspensjoneringslovene som svarer til sykepenger og når vedkommende har fritt opphold i helseinstitusjon i henhold til folketrygdloven eller lovene om krigspensjonering eller dersom oppholdet betales av det offentlige.",
        "text": "Det samme gjelder ved attføringspenger etter folketrygdlovens § 5-4 nr. 1 annet ledd, fødselspenger etter folketrygdlovens kapittel 3 A, stønad etter krigspensjoneringslovene som svarer til sykepenger og når vedkommende har fritt opphold i helseinstitusjon i henhold til folketrygdloven eller lovene om krigspensjonering eller dersom oppholdet betales av det offentlige."
    },
    {
        "tag": "h2",
        "class": "",
        "html": "VI. Ikraftsetting. Overgangsbestemmelse",
        "text": "VI. Ikraftsetting. Overgangsbestemmelse"
    },
    {
        "tag": "p",
        "class": "avsnitt",
        "html": "Denne lov trer i kraft 1. april 1993.",
        "text": "Denne lov trer i kraft 1. april 1993."
    },
    {
        "tag": "p",
        "class": "avsnitt",
        "html": "Loven gjelder for tilfeller der fødselen eller omsorgsovertakelsen ved adopsjon finner sted tidligst denne dato.",
        "text": "Loven gjelder for tilfeller der fødselen eller omsorgsovertakelsen ved adopsjon finner sted tidligst denne dato."
    }
]