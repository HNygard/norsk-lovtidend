[
    {
        "tag": "p",
        "class": "marg",
        "html": "<a data-id=\"forarbeid/otprp-61-199293\" class=\" reference\" href=\"/forarbeid/otprp-61-199293\">Ot.prp.nr.61 (1992–1993)</a>, <a data-id=\"forarbeid/inns-o-81-199293\" class=\" reference\" href=\"/forarbeid/inns-o-81-199293\">Innst.O.nr.81 (1992–1993)</a>, Besl.O.nr.95 (1992–1993). Odels- og lagtingsvedtak hhv. 4. og 11. mai 1993. Fremmet av Kulturdepartementet.",
        "text": "Ot.prp.nr.61 (1992–1993), Innst.O.nr.81 (1992–1993), Besl.O.nr.95 (1992–1993). Odels- og lagtingsvedtak hhv. 4. og 11. mai 1993. Fremmet av Kulturdepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1987-05-15-21\" class=\" reference\" href=\"/lov/1987-05-15-21\">lov 15. mai 1987 nr. 21</a> om film og videogram vert gjort følgjande endringar:",
        "text": "I lov 15. mai 1987 nr. 21 om film og videogram vert gjort følgjande endringar:"
    },
    {
        "tag": "p",
        "class": "avsnitt",
        "html": "§ 4 første, andre og tredje ledd skal lyde:",
        "text": "§ 4 første, andre og tredje ledd skal lyde:"
    },
    {
        "tag": "p",
        "class": "avsnitt",
        "html": "Film eller videogram som skal synast fram i næring, må på førehand vere godkjent av Statens filmtilsyn. Departementet kan gi forskrifter om førehandskontroll av film og videogram som skal omsetjast til forbrukarar.",
        "text": "Film eller videogram som skal synast fram i næring, må på førehand vere godkjent av Statens filmtilsyn. Departementet kan gi forskrifter om førehandskontroll av film og videogram som skal omsetjast til forbrukarar."
    },
    {
        "tag": "p",
        "class": "avsnitt",
        "html": "Statens filmtilsyn må ikkje godkjenne for framsyning i næring bilete som tilsynet meiner strir mot lov eller krenkjer sømd eller verkar forråande eller moralsk nedbrytande.",
        "text": "Statens filmtilsyn må ikkje godkjenne for framsyning i næring bilete som tilsynet meiner strir mot lov eller krenkjer sømd eller verkar forråande eller moralsk nedbrytande."
    },
    {
        "tag": "p",
        "class": "avsnitt",
        "html": "Den som vil ha ein film eller eit videogram vurdert av Statens filmtilsyn, skal betale ei avgift som blir fastsett av departementet.",
        "text": "Den som vil ha ein film eller eit videogram vurdert av Statens filmtilsyn, skal betale ei avgift som blir fastsett av departementet."
    },
    {
        "tag": "p",
        "class": "avsnitt",
        "html": "§ 5 tredje ledd skal lyde:",
        "text": "§ 5 tredje ledd skal lyde:"
    },
    {
        "tag": "p",
        "class": "avsnitt",
        "html": "Ved aldersvurdering som nemnt i første leddet, skal Statens filmtilsyn leggje avgjerande vekt på om filmen eller videogrammet kan påverke sinn eller rettsomgrep på ein skadeleg måte. Statens filmtilsyn kan i tillegg uttale seg om ein film eller eit videogram høver for ei viss aldersgruppe.",
        "text": "Ved aldersvurdering som nemnt i første leddet, skal Statens filmtilsyn leggje avgjerande vekt på om filmen eller videogrammet kan påverke sinn eller rettsomgrep på ein skadeleg måte. Statens filmtilsyn kan i tillegg uttale seg om ein film eller eit videogram høver for ei viss aldersgruppe."
    },
    {
        "tag": "p",
        "class": "avsnitt",
        "html": "§ 6 <em class=\" \">Statens filmtilsyn</em> skal lyde:",
        "text": "§ 6 Statens filmtilsyn skal lyde:"
    },
    {
        "tag": "p",
        "class": "avsnitt",
        "html": "Departementet oppnemner dei sakkunnige medlemmene av Statens filmtilsyn og peikar ut ein leiar blant dei.",
        "text": "Departementet oppnemner dei sakkunnige medlemmene av Statens filmtilsyn og peikar ut ein leiar blant dei."
    },
    {
        "tag": "p",
        "class": "avsnitt",
        "html": "Departementet gir nærmare forskrifter om verksemda i Statens filmtilsyn.",
        "text": "Departementet gir nærmare forskrifter om verksemda i Statens filmtilsyn."
    },
    {
        "tag": "p",
        "class": "avsnitt",
        "html": "Avgjerdene til Statens filmtilsyn etter §§ 4 og 5 kan ikkje påklagast til overordna organ.",
        "text": "Avgjerdene til Statens filmtilsyn etter §§ 4 og 5 kan ikkje påklagast til overordna organ."
    },
    {
        "tag": "p",
        "class": "avsnitt",
        "html": "§ 7 andre og tredje ledd skal lyde:",
        "text": "§ 7 andre og tredje ledd skal lyde:"
    },
    {
        "tag": "p",
        "class": "avsnitt",
        "html": "Statens filmtilsyn kan vurdere eit videogram før det blir registrert. Også videogram som alt er registrerte, kan vurderast. Eit videogram som Statens filmtilsyn meiner er i strid med reglane i <a data-id=\"lov/2005-05-20-28/§211\" class=\" reference\" href=\"/lov/2005-05-20-28/%C2%A7211\">straffelova § 211</a> eller § <a data-id=\"lov/2005-05-20-28/§382\" class=\" reference\" href=\"/lov/2005-05-20-28/%C2%A7382\">382</a>, kan ikkje registrerast. Det same gjeld videogram som er funne rettsstridig ved dom, vedteke førelegg eller som etter avgjerd av påtalemakta eller forhørsretten skal inndragast eller sperrast fordi det er eller kan vere i strid med reglane i <a data-id=\"lov/2005-05-20-28/§211\" class=\" reference\" href=\"/lov/2005-05-20-28/%C2%A7211\">straffelova § 211</a> eller § <a data-id=\"lov/2005-05-20-28/§382\" class=\" reference\" href=\"/lov/2005-05-20-28/%C2%A7382\">382</a>. Sjølv om eit videogram er omfatta av dom, vedteke førelegg, eller påtalemakta eller forhørsretten har vedteke at videogrammet skal inndragast eller sperrast, kan ein importør eller produsent krevje at videogrammet blir vurdert av Statens filmtilsyn.",
        "text": "Statens filmtilsyn kan vurdere eit videogram før det blir registrert. Også videogram som alt er registrerte, kan vurderast. Eit videogram som Statens filmtilsyn meiner er i strid med reglane i straffelova § 211 eller § 382, kan ikkje registrerast. Det same gjeld videogram som er funne rettsstridig ved dom, vedteke førelegg eller som etter avgjerd av påtalemakta eller forhørsretten skal inndragast eller sperrast fordi det er eller kan vere i strid med reglane i straffelova § 211 eller § 382. Sjølv om eit videogram er omfatta av dom, vedteke førelegg, eller påtalemakta eller forhørsretten har vedteke at videogrammet skal inndragast eller sperrast, kan ein importør eller produsent krevje at videogrammet blir vurdert av Statens filmtilsyn."
    },
    {
        "tag": "p",
        "class": "avsnitt",
        "html": "Ein kopi av kvart videogram som er vurdert av Statens filmtilsyn, skal arkiverast i Det norske filminstitutt. Det same gjeld videogram som etter dom eller vedteke førelegg er funne rettsstridig og som blir inndrege.",
        "text": "Ein kopi av kvart videogram som er vurdert av Statens filmtilsyn, skal arkiverast i Det norske filminstitutt. Det same gjeld videogram som etter dom eller vedteke førelegg er funne rettsstridig og som blir inndrege."
    },
    {
        "tag": "p",
        "class": "avsnitt",
        "html": "§ 10 <em class=\" \">Register for videogram</em>, første og andre ledd skal lyde:",
        "text": "§ 10 Register for videogram, første og andre ledd skal lyde:"
    },
    {
        "tag": "p",
        "class": "avsnitt",
        "html": "Registrering etter § 7 og § 9 skjer i Statens filmtilsyn.",
        "text": "Registrering etter § 7 og § 9 skjer i Statens filmtilsyn."
    },
    {
        "tag": "p",
        "class": "avsnitt",
        "html": "Klager på einskildvedtak som gjeld videogramregistrering skal avgjerast av klagenemnda for videogramregistrering. Reglane i kap. VI i forvaltningslova gjeld for slike klager. Klagenemnda for videogramregistrering blir utpeika av departementet, som óg i forskrift gir nærmare reglar om verksemda til nemnda.",
        "text": "Klager på einskildvedtak som gjeld videogramregistrering skal avgjerast av klagenemnda for videogramregistrering. Reglane i kap. VI i forvaltningslova gjeld for slike klager. Klagenemnda for videogramregistrering blir utpeika av departementet, som óg i forskrift gir nærmare reglar om verksemda til nemnda."
    },
    {
        "tag": "p",
        "class": "avsnitt",
        "html": "§ 12 skal lyde:",
        "text": "§ 12 skal lyde:"
    },
    {
        "tag": "p",
        "class": "avsnitt",
        "html": "Statens filmtilsyn kan etter nærmare reglar gjere vedtak om strykingar i registeret i tilfelle brot på lov eller forskrifter givne med heimel i lov.",
        "text": "Statens filmtilsyn kan etter nærmare reglar gjere vedtak om strykingar i registeret i tilfelle brot på lov eller forskrifter givne med heimel i lov."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Lova trer i kraft frå den tid Kongen fastset.",
        "text": "Lova trer i kraft frå den tid Kongen fastset."
    }
]