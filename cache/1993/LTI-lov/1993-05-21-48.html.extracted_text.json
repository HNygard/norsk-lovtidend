[
    {
        "tag": "p",
        "class": "marg",
        "html": "<a data-id=\"forarbeid/otprp-43-199293\" class=\" reference\" href=\"/forarbeid/otprp-43-199293\">Ot.prp.nr.43 (1992–1993)</a>, <a data-id=\"forarbeid/inns-o-76-199293\" class=\" reference\" href=\"/forarbeid/inns-o-76-199293\">Innst.O.nr.76 (1992–1993)</a>, Besl.O.nr.85 (1992–1993). Odels- og lagtingsvedtak hhv. 20. og 27. april 1993. Fremmet av Finans- og tolldepartementet.",
        "text": "Ot.prp.nr.43 (1992–1993), Innst.O.nr.76 (1992–1993), Besl.O.nr.85 (1992–1993). Odels- og lagtingsvedtak hhv. 20. og 27. april 1993. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1970-01-16-1\" class=\" reference\" href=\"/lov/1970-01-16-1\">lov av 16. januar 1970 nr. 1</a> om folkeregistrering (folkeregisterloven) gjøres følgende endringer:",
        "text": "I lov av 16. januar 1970 nr. 1 om folkeregistrering (folkeregisterloven) gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§6\" class=\" reference\" href=\"/lov/1970-01-16-1/%C2%A76\">§ 6</a> første ledd skal lyde:",
        "text": "§ 6 første ledd skal lyde:"
    },
    {
        "tag": "p",
        "class": "avsnitt",
        "html": "Ved undersøkelser som nevnt i <a data-id=\"lov/1970-01-16-1/§5\" class=\" reference\" href=\"/lov/1970-01-16-1/%C2%A75\">§ 5</a>, plikter enhver som er bosatt eller er midlertidig tilstede i folkeregisterdistriktet, å gi folkeregisteret følgende opplysninger om seg selv og sin husstand: Fullt navn, fødselsdato, fødested, kjønn og sivilstand, foreldreansvar for barn, utdanning, yrke, arbeidsgiver, bosted i folkeregisterdistriktet (for midlertidig tilstedeværende også i hvilket folkeregisterdistrikt de er bosatt), trossamfunn, statsborgerforhold og for personer som er tilflyttet folkeregisterdistriktet i løpet av de siste fem år, også når og hvorfra de er flyttet inn. Folkeregistrets opplysninger om tilhørighet i Den norske kirke kan tas inn i det sentrale register som nevnt i <a data-id=\"lov/1970-01-16-1/§1\" class=\" reference\" href=\"/lov/1970-01-16-1/%C2%A71\">§ 1</a> annet ledd.",
        "text": "Ved undersøkelser som nevnt i § 5, plikter enhver som er bosatt eller er midlertidig tilstede i folkeregisterdistriktet, å gi folkeregisteret følgende opplysninger om seg selv og sin husstand: Fullt navn, fødselsdato, fødested, kjønn og sivilstand, foreldreansvar for barn, utdanning, yrke, arbeidsgiver, bosted i folkeregisterdistriktet (for midlertidig tilstedeværende også i hvilket folkeregisterdistrikt de er bosatt), trossamfunn, statsborgerforhold og for personer som er tilflyttet folkeregisterdistriktet i løpet av de siste fem år, også når og hvorfra de er flyttet inn. Folkeregistrets opplysninger om tilhørighet i Den norske kirke kan tas inn i det sentrale register som nevnt i § 1 annet ledd."
    },
    {
        "tag": "p",
        "class": "avsnitt",
        "html": "<a data-id=\"lov/1970-01-16-1/§13\" class=\" reference\" href=\"/lov/1970-01-16-1/%C2%A713\">§ 13</a> skal lyde:",
        "text": "§ 13 skal lyde:"
    },
    {
        "tag": "p",
        "class": "avsnitt",
        "html": "Enhver som i stillings medfør eller som i medhold av denne loven eller bestemmelser gitt i medhold av loven, har høve til å gjøre seg kjent med opplysninger i folkeregistrene om noens private forhold, er pliktige til å bevare taushet om det han får kjennskap til. Som private forhold regnes ikke en persons fulle navn, fødested, fødselsdato og personnummer, adresse og eventuell dødsdato med mindre slike opplysninger kan røpe et klientforhold eller andre forhold som må anses som personlig. Etter begjæring fra personer og private institusjoner kan folkeregisteret bestemme at opplysning om sivilstand, ektefelle, barn og foreldre i særlige tilfelle kan unntas fra taushetsplikt. Et avslag kan påklages til Sentralkontoret av den som har satt fram begjæringen.",
        "text": "Enhver som i stillings medfør eller som i medhold av denne loven eller bestemmelser gitt i medhold av loven, har høve til å gjøre seg kjent med opplysninger i folkeregistrene om noens private forhold, er pliktige til å bevare taushet om det han får kjennskap til. Som private forhold regnes ikke en persons fulle navn, fødested, fødselsdato og personnummer, adresse og eventuell dødsdato med mindre slike opplysninger kan røpe et klientforhold eller andre forhold som må anses som personlig. Etter begjæring fra personer og private institusjoner kan folkeregisteret bestemme at opplysning om sivilstand, ektefelle, barn og foreldre i særlige tilfelle kan unntas fra taushetsplikt. Et avslag kan påklages til Sentralkontoret av den som har satt fram begjæringen."
    },
    {
        "tag": "p",
        "class": "avsnitt",
        "html": "Opplysninger nevnt i første ledd som det ikke gjelder taushetsplikt for, kan utleveres til personer og private institusjoner når opplysningene er nødvendige for å ivareta lovmessige rettigheter eller plikter. Til sosiale organisasjoner kan utlevering av opplysninger nevnt i foregående punktum også finne sted når det foreligger anbefaling fra kompetent kommunal eller statlig myndighet og opplysningene er ønskelige av hensyn til realisering av organisasjonens ideelle formål. Det kan stilles vilkår for utlevering av opplysninger etter de foregående punktum. Sentralkontoret kan i forskrift gi nærmere regler om i hvilken utstrekning begjæring om utlevering av opplysninger som nevnt i dette ledd skal etterkommes.",
        "text": "Opplysninger nevnt i første ledd som det ikke gjelder taushetsplikt for, kan utleveres til personer og private institusjoner når opplysningene er nødvendige for å ivareta lovmessige rettigheter eller plikter. Til sosiale organisasjoner kan utlevering av opplysninger nevnt i foregående punktum også finne sted når det foreligger anbefaling fra kompetent kommunal eller statlig myndighet og opplysningene er ønskelige av hensyn til realisering av organisasjonens ideelle formål. Det kan stilles vilkår for utlevering av opplysninger etter de foregående punktum. Sentralkontoret kan i forskrift gi nærmere regler om i hvilken utstrekning begjæring om utlevering av opplysninger som nevnt i dette ledd skal etterkommes."
    },
    {
        "tag": "p",
        "class": "avsnitt",
        "html": "Tjenestemenn som i stillings medfør har adgang til folkeregistrene, skal ved tiltredelsen underskrive erklæring om taushetsplikt. <a data-id=\"lov/1967-02-10/§13\" class=\" reference\" href=\"/lov/1967-02-10/%C2%A713\">Forvaltningsloven § 13</a> til <a data-id=\"lov/1967-02-10/§13e\" class=\" reference\" href=\"/lov/1967-02-10/%C2%A713e\">§ 13 e</a> gjelder ikke.",
        "text": "Tjenestemenn som i stillings medfør har adgang til folkeregistrene, skal ved tiltredelsen underskrive erklæring om taushetsplikt. Forvaltningsloven § 13 til § 13 e gjelder ikke."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringene under I trer i kraft straks.",
        "text": "Endringene under I trer i kraft straks."
    }
]