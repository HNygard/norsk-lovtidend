[
    {
        "tag": "p",
        "class": "marg",
        "html": "<a data-id=\"forarbeid/otprp-21-199293\" class=\" reference\" href=\"/forarbeid/otprp-21-199293\">Ot.prp.nr.21 (1992–1993)</a>, <a data-id=\"forarbeid/inns-o-51-199293\" class=\" reference\" href=\"/forarbeid/inns-o-51-199293\">Innst.O.nr.51 (1992–1993)</a>, Besl.O.nr.58 (1992–1993). Odels- og lagtingsvedtak hhv. 17. og 21. desember 1992. Fremmet av Finans- og tolldepartementet.",
        "text": "Ot.prp.nr.21 (1992–1993), Innst.O.nr.51 (1992–1993), Besl.O.nr.58 (1992–1993). Odels- og lagtingsvedtak hhv. 17. og 21. desember 1992. Fremmet av Finans- og tolldepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Denne lov gjelder når Stortinget vedtar at det skal betales produksjonsavgift til statskassen på elektrisk kraft.",
        "text": "Denne lov gjelder når Stortinget vedtar at det skal betales produksjonsavgift til statskassen på elektrisk kraft."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Departementet kan gi forskrift om beregning og oppkreving av avgiften, herunder om kontroll.",
        "text": "Departementet kan gi forskrift om beregning og oppkreving av avgiften, herunder om kontroll."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Departementet kan påby montering av måleutstyr o.l. av hensyn til avgiftsberegning og kontroll, og fastsette nærmere regler om hvilke krav som skal stilles til måleutstyr, målemetoder og til den dokumentasjon som skal innsendes.",
        "text": "Departementet kan påby montering av måleutstyr o.l. av hensyn til avgiftsberegning og kontroll, og fastsette nærmere regler om hvilke krav som skal stilles til måleutstyr, målemetoder og til den dokumentasjon som skal innsendes."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "For inndrivelse av avgift får de regler som gjelder for formues- og inntektsskatten til staten, tilsvarende anvendelse. Avgiftskrav med tillegg av renter og omkostninger er tvangsgrunnlag for utlegg.",
        "text": "For inndrivelse av avgift får de regler som gjelder for formues- og inntektsskatten til staten, tilsvarende anvendelse. Avgiftskrav med tillegg av renter og omkostninger er tvangsgrunnlag for utlegg."
    },
    {
        "tag": "p",
        "class": "avsnitt",
        "html": "Departementet kan gi forskrift om plikt til å betale renter av avgift som ikke er betalt i rett tid, og om rentegodtgjørelse ved tilbakebetaling av avgift.",
        "text": "Departementet kan gi forskrift om plikt til å betale renter av avgift som ikke er betalt i rett tid, og om rentegodtgjørelse ved tilbakebetaling av avgift."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Forsettlig eller uaktsom avgivelse av uriktig eller ufullstendig dokumentasjon eller annen overtredelse av denne lov eller forskrift gitt i medhold av loven, straffes med bøter eller fengsel inntil 3 måneder. Medvirkning straffes på samme måte.",
        "text": "Forsettlig eller uaktsom avgivelse av uriktig eller ufullstendig dokumentasjon eller annen overtredelse av denne lov eller forskrift gitt i medhold av loven, straffes med bøter eller fengsel inntil 3 måneder. Medvirkning straffes på samme måte."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "p",
        "class": "avsnitt",
        "html": "Dersom den avgiftspliktige på forsettlig eller uaktsom måte har overtrådt denne lov eller forskrift gitt i medhold av loven, kan den avgiftspliktige av vedkommende departement pålegges å betale inntil det dobbelte, i gjentakelsestilfelle det firedobbelte av det avgiftsbeløp som er eller kunne vært unndratt statskassen. For så vidt angår ansvar etter denne paragraf svarer den avgiftspliktige for medhjelperes handlinger.",
        "text": "Dersom den avgiftspliktige på forsettlig eller uaktsom måte har overtrådt denne lov eller forskrift gitt i medhold av loven, kan den avgiftspliktige av vedkommende departement pålegges å betale inntil det dobbelte, i gjentakelsestilfelle det firedobbelte av det avgiftsbeløp som er eller kunne vært unndratt statskassen. For så vidt angår ansvar etter denne paragraf svarer den avgiftspliktige for medhjelperes handlinger."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "p",
        "class": "avsnitt",
        "html": "Denne lov trer i kraft straks.",
        "text": "Denne lov trer i kraft straks."
    }
]