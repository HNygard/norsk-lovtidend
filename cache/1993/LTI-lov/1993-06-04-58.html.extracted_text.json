[
    {
        "tag": "p",
        "class": "marg",
        "html": "<a data-id=\"forarbeid/otprp-26-199293\" class=\" reference\" href=\"/forarbeid/otprp-26-199293\">Ot.prp.nr.26 (1992–1993)</a>, <a data-id=\"forarbeid/inns-o-98-199293\" class=\" reference\" href=\"/forarbeid/inns-o-98-199293\">Innst.O.nr.98 (1992–1993)</a>, Besl.O.nr.101 (1992–1993). Odels- og lagtingsvedtak hhv. 18. og 25. mai 1993. Fremmet av Kommunal- og arbeidsdepartementet.",
        "text": "Ot.prp.nr.26 (1992–1993), Innst.O.nr.98 (1992–1993), Besl.O.nr.101 (1992–1993). Odels- og lagtingsvedtak hhv. 18. og 25. mai 1993. Fremmet av Kommunal- og arbeidsdepartementet."
    },
    null,
    {
        "tag": "span",
        "class": "paragrafValue",
        "html": "§ 1-1.",
        "text": "§ 1-1."
    },
    {
        "tag": "span",
        "class": "paragrafTittel",
        "html": "<em class=\" \">Lovens formål</em>",
        "text": "Lovens formål"
    },
    {
        "tag": "p",
        "class": "avsnitt",
        "html": "Lovens formål er å sikre utenlandske arbeidstakere lønns- og arbeidsvilkår som er likeverdige med de vilkår norske arbeidstakere har. Dette for å hindre at arbeidstakere utfører arbeid på vilkår som samlet sett er påviselig dårligere enn hva som er fastsatt i gjeldende landsomfattende tariffavtaler for vedkommende fag eller bransje, eller det som ellers er normalt for vedkommende sted og yrke.",
        "text": "Lovens formål er å sikre utenlandske arbeidstakere lønns- og arbeidsvilkår som er likeverdige med de vilkår norske arbeidstakere har. Dette for å hindre at arbeidstakere utfører arbeid på vilkår som samlet sett er påviselig dårligere enn hva som er fastsatt i gjeldende landsomfattende tariffavtaler for vedkommende fag eller bransje, eller det som ellers er normalt for vedkommende sted og yrke."
    },
    null,
    {
        "tag": "span",
        "class": "paragrafValue",
        "html": "§ 1-2.",
        "text": "§ 1-2."
    },
    {
        "tag": "span",
        "class": "paragrafTittel",
        "html": "<em class=\" \">Lovens virkeområde</em>",
        "text": "Lovens virkeområde"
    },
    {
        "tag": "p",
        "class": "avsnitt",
        "html": "<em class=\" \">1. (Arbeidstakere i Norge)</em>",
        "text": "1. (Arbeidstakere i Norge)"
    },
    {
        "tag": "p",
        "class": "avsnitt",
        "html": "Loven gjelder fastsetting av lønns- og arbeidsvilkår for arbeidstakere som utfører arbeid i annens tjeneste i Norge.",
        "text": "Loven gjelder fastsetting av lønns- og arbeidsvilkår for arbeidstakere som utfører arbeid i annens tjeneste i Norge."
    },
    {
        "tag": "p",
        "class": "avsnitt",
        "html": "<em class=\" \">2. (Arbeidstakere på skip m.v.)</em>",
        "text": "2. (Arbeidstakere på skip m.v.)"
    },
    {
        "tag": "p",
        "class": "avsnitt",
        "html": "Loven omfatter arbeidstakere på skip og flyttbare innretninger under norsk flagg. Loven gjelder likevel ikke for arbeidstakere på skip i norsk internasjonalt skipsregister etter <a data-id=\"lov/1987-06-12-48\" class=\" reference\" href=\"/lov/1987-06-12-48\">lov av 12. juni 1987 nr. 48</a>.",
        "text": "Loven omfatter arbeidstakere på skip og flyttbare innretninger under norsk flagg. Loven gjelder likevel ikke for arbeidstakere på skip i norsk internasjonalt skipsregister etter lov av 12. juni 1987 nr. 48."
    },
    {
        "tag": "p",
        "class": "avsnitt",
        "html": "<em class=\" \">3. (Petroleumsvirksomhet)</em>",
        "text": "3. (Petroleumsvirksomhet)"
    },
    {
        "tag": "p",
        "class": "avsnitt",
        "html": "Loven omfatter petroleumsvirksomhet som foregår i indre norsk farvann, i norsk sjøterritorium og på den norske del av kontinentalsokkelen, for så vidt gjelder undersøkelse, leteboring, utvinning, utnyttelse og rørledningstransport samt innretninger til bruk for slik virksomhet. Med disse begrensningene gjelder loven også for flyttbare innretninger under fremmed flagg. Loven omfatter bemannede undervannsoperasjoner i petroleumsvirksomheten utført fra fartøy eller innretning.",
        "text": "Loven omfatter petroleumsvirksomhet som foregår i indre norsk farvann, i norsk sjøterritorium og på den norske del av kontinentalsokkelen, for så vidt gjelder undersøkelse, leteboring, utvinning, utnyttelse og rørledningstransport samt innretninger til bruk for slik virksomhet. Med disse begrensningene gjelder loven også for flyttbare innretninger under fremmed flagg. Loven omfatter bemannede undervannsoperasjoner i petroleumsvirksomheten utført fra fartøy eller innretning."
    },
    {
        "tag": "p",
        "class": "avsnitt",
        "html": "Departementet kan bestemme at loven skal omfatte petroleumsvirksomhet som foregår under norsk flagg på et annet lands kontinentalsokkel, samt fartøy under fremmed flagg som driver konstruksjons-, rørleggings- eller vedlikeholdsaktivitet på norsk sokkel.",
        "text": "Departementet kan bestemme at loven skal omfatte petroleumsvirksomhet som foregår under norsk flagg på et annet lands kontinentalsokkel, samt fartøy under fremmed flagg som driver konstruksjons-, rørleggings- eller vedlikeholdsaktivitet på norsk sokkel."
    },
    {
        "tag": "p",
        "class": "avsnitt",
        "html": "Loven kommer også til anvendelse på virksomhet og innretninger som nevnt i nr. 3 første ledd på område utenfor kontinentalsokkelen så langt dette følger av folkeretten eller særskilt avtale med fremmed stat.",
        "text": "Loven kommer også til anvendelse på virksomhet og innretninger som nevnt i nr. 3 første ledd på område utenfor kontinentalsokkelen så langt dette følger av folkeretten eller særskilt avtale med fremmed stat."
    },
    {
        "tag": "p",
        "class": "avsnitt",
        "html": "<em class=\" \">4. (Svalbard)</em>",
        "text": "4. (Svalbard)"
    },
    {
        "tag": "p",
        "class": "avsnitt",
        "html": "Loven gjelder ikke for Svalbard.",
        "text": "Loven gjelder ikke for Svalbard."
    },
    {
        "tag": "p",
        "class": "avsnitt",
        "html": "<em class=\" \">5. (Interlegal ufravikelighet)</em>",
        "text": "5. (Interlegal ufravikelighet)"
    },
    {
        "tag": "p",
        "class": "avsnitt",
        "html": "Loven omfatter arbeidsforhold som nevnt i denne paragraf selv om arbeidsforholdet for øvrig er regulert av et annet lands rett.",
        "text": "Loven omfatter arbeidsforhold som nevnt i denne paragraf selv om arbeidsforholdet for øvrig er regulert av et annet lands rett."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Tariffnemnda</em>",
        "text": "Tariffnemnda"
    },
    {
        "tag": "p",
        "class": "avsnitt",
        "html": "Kongen oppnevner en tariffnemnd. Tariffnemnda skal ha en leder og 4 andre faste medlemmer. Medlemmene, med personlige varamedlemmer, blir oppnevnt for tre år. Ett av medlemmene skal representere arbeidstakerinteresser, og ett arbeidsgiverinteresser.",
        "text": "Kongen oppnevner en tariffnemnd. Tariffnemnda skal ha en leder og 4 andre faste medlemmer. Medlemmene, med personlige varamedlemmer, blir oppnevnt for tre år. Ett av medlemmene skal representere arbeidstakerinteresser, og ett arbeidsgiverinteresser."
    },
    {
        "tag": "p",
        "class": "avsnitt",
        "html": "I tillegg oppnevner departementet ett medlem fra den organisasjon som fremmer krav overfor nemnda og ett medlem fra dennes tariffmotpart i den tariffavtalen som kreves allmenngjort, såfremt ikke begge parter er blant de faste medlemmene av Tariffnemnda, jf. første ledd. Disse medlemmene oppnevnes for den enkelte sak etter forslag fra partene.",
        "text": "I tillegg oppnevner departementet ett medlem fra den organisasjon som fremmer krav overfor nemnda og ett medlem fra dennes tariffmotpart i den tariffavtalen som kreves allmenngjort, såfremt ikke begge parter er blant de faste medlemmene av Tariffnemnda, jf. første ledd. Disse medlemmene oppnevnes for den enkelte sak etter forslag fra partene."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Allmenngjøring av tariffavtaler m.v.</em>",
        "text": "Allmenngjøring av tariffavtaler m.v."
    },
    {
        "tag": "p",
        "class": "avsnitt",
        "html": "Tariffnemnda kan treffe vedtak om at en landsomfattende tariffavtale helt eller delvis skal gjelde for alle arbeidstakere som utfører arbeid av den art avtalen omfatter i en bransje eller en del av en bransje. Vilkåret er at krav om slik allmenngjøring er fremsatt av en arbeidstaker- eller arbeidsgiverorganisasjon som er part i avtalen og har innstillingsrett etter <a data-id=\"lov/1927-05-05-1\" class=\" reference\" href=\"/lov/1927-05-05-1\">lov av 5. mai 1927 nr. 1</a> om arbeidstvister <a data-id=\"lov/1927-05-05-1/§11\" class=\" reference\" href=\"/lov/1927-05-05-1/%C2%A711\">§ 11</a> nr. 1. Bare slike organisasjoner kan kreve at nemnda realitetsbehandler et krav om allmenngjøring.",
        "text": "Tariffnemnda kan treffe vedtak om at en landsomfattende tariffavtale helt eller delvis skal gjelde for alle arbeidstakere som utfører arbeid av den art avtalen omfatter i en bransje eller en del av en bransje. Vilkåret er at krav om slik allmenngjøring er fremsatt av en arbeidstaker- eller arbeidsgiverorganisasjon som er part i avtalen og har innstillingsrett etter lov av 5. mai 1927 nr. 1 om arbeidstvister § 11 nr. 1. Bare slike organisasjoner kan kreve at nemnda realitetsbehandler et krav om allmenngjøring."
    },
    {
        "tag": "p",
        "class": "avsnitt",
        "html": "Vedtak om allmenngjøring etter første ledd kan bare gjelde de deler av tariffavtalen som regulerer de enkelte arbeidstakeres lønns- og arbeidsvilkår. I særlige tilfeller kan Tariffnemnda fastsette andre lønns- og arbeidsvilkår enn de som følger av tariffavtalen.",
        "text": "Vedtak om allmenngjøring etter første ledd kan bare gjelde de deler av tariffavtalen som regulerer de enkelte arbeidstakeres lønns- og arbeidsvilkår. I særlige tilfeller kan Tariffnemnda fastsette andre lønns- og arbeidsvilkår enn de som følger av tariffavtalen."
    },
    {
        "tag": "p",
        "class": "avsnitt",
        "html": "Tariffnemnda kan av eget tiltak treffe vedtak som nevnt i første og annet ledd dersom allmenne hensyn krever slik regulering.",
        "text": "Tariffnemnda kan av eget tiltak treffe vedtak som nevnt i første og annet ledd dersom allmenne hensyn krever slik regulering."
    },
    {
        "tag": "p",
        "class": "avsnitt",
        "html": "I tillegg til de opplysninger som er nevnt i <a data-id=\"lov/1967-02-10/§38\" class=\" reference\" href=\"/lov/1967-02-10/%C2%A738\">forvaltningsloven § 38</a> første ledd bokstavene a og b, skal nemndas vedtak inneholde:",
        "text": "I tillegg til de opplysninger som er nevnt i forvaltningsloven § 38 første ledd bokstavene a og b, skal nemndas vedtak inneholde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">en nærmere angivelse av de tariffavtalebestemmelser som gjøres allmenngyldige og de bestemmelser om lønns- og arbeidsvilkår som fastsettes i medhold av annet eller tredje ledd foran,</td></tr>",
        "text": "a)\ten nærmere angivelse av de tariffavtalebestemmelser som gjøres allmenngyldige og de bestemmelser om lønns- og arbeidsvilkår som fastsettes i medhold av annet eller tredje ledd foran,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">bestemmelser om tidspunktet for vedtakets ikrafttreden.</td></tr>",
        "text": "b)\tbestemmelser om tidspunktet for vedtakets ikrafttreden."
    },
    {
        "tag": "p",
        "class": "avsnitt",
        "html": "De lønns- og arbeidsvilkår som er fastsatt i Tariffnemndas vedtak, skal gjelde som ufravikelige minstevilkår i arbeidsforholdet mellom en arbeidstaker som omfattes av vedtaket og dennes arbeidsgiver.",
        "text": "De lønns- og arbeidsvilkår som er fastsatt i Tariffnemndas vedtak, skal gjelde som ufravikelige minstevilkår i arbeidsforholdet mellom en arbeidstaker som omfattes av vedtaket og dennes arbeidsgiver."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Vedtakets gyldighetstid</em>",
        "text": "Vedtakets gyldighetstid"
    },
    {
        "tag": "p",
        "class": "avsnitt",
        "html": "Vedtak etter <a data-id=\"lov/1993-06-04-58/§3\" class=\" reference\" href=\"/lov/1993-06-04-58/%C2%A73\">§ 3</a> gjelder inntil Tariffnemnda treffer nytt vedtak. Vedtaket opphører likevel å gjelde dersom partene i tariffavtalen ikke har krevet nytt vedtak innen 1 måned etter at tariffavtalen er avløst av en ny avtale.",
        "text": "Vedtak etter § 3 gjelder inntil Tariffnemnda treffer nytt vedtak. Vedtaket opphører likevel å gjelde dersom partene i tariffavtalen ikke har krevet nytt vedtak innen 1 måned etter at tariffavtalen er avløst av en ny avtale."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Boikott</em>",
        "text": "Boikott"
    },
    {
        "tag": "p",
        "class": "avsnitt",
        "html": "Organisasjon som nevnt i <a data-id=\"lov/1993-06-04-58/§3\" class=\" reference\" href=\"/lov/1993-06-04-58/%C2%A73\">§ 3</a> kan iverksette boikott som tar sikte på å fremtvinge at en arbeidsgiver oppfyller sine forpliktelser etter vedtak som er truffet i medhold av samme paragraf, uten hinder av de begrensninger som følger av <a data-id=\"lov/1947-12-05-1/§2\" class=\" reference\" href=\"/lov/1947-12-05-1/%C2%A72\">boikottloven § 2</a> bokstav c annet og tredje alternativ.",
        "text": "Organisasjon som nevnt i § 3 kan iverksette boikott som tar sikte på å fremtvinge at en arbeidsgiver oppfyller sine forpliktelser etter vedtak som er truffet i medhold av samme paragraf, uten hinder av de begrensninger som følger av boikottloven § 2 bokstav c annet og tredje alternativ."
    },
    {
        "tag": "p",
        "class": "avsnitt",
        "html": "For øvrig gjelder bestemmelsene i <a data-id=\"lov/1947-12-05-1\" class=\" reference\" href=\"/lov/1947-12-05-1\">lov av 5. desember 1947 nr. 1</a> om boikott.",
        "text": "For øvrig gjelder bestemmelsene i lov av 5. desember 1947 nr. 1 om boikott."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Saksbehandling</em>",
        "text": "Saksbehandling"
    },
    {
        "tag": "p",
        "class": "avsnitt",
        "html": "For Tariffnemndas behandling av saker etter <a data-id=\"lov/1967-02-10\" class=\" reference\" href=\"/lov/1967-02-10\">loven gjelder lov av 10. februar 1967</a> om behandlingsmåten i forvaltningssaker, likevel slik at opplysning av saken kan foregå i høringsmøter. Kongen kan gi nærmere regler om saksbehandlingen i Tariffnemnda, herunder regler som fraviker forvaltningslovens regler.",
        "text": "For Tariffnemndas behandling av saker etter loven gjelder lov av 10. februar 1967 om behandlingsmåten i forvaltningssaker, likevel slik at opplysning av saken kan foregå i høringsmøter. Kongen kan gi nærmere regler om saksbehandlingen i Tariffnemnda, herunder regler som fraviker forvaltningslovens regler."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Opplysningsplikt</em>",
        "text": "Opplysningsplikt"
    },
    {
        "tag": "p",
        "class": "avsnitt",
        "html": "Etter pålegg fra Tariffnemnda plikter offentlige myndigheter uten hinder av taushetsplikt å gi alle opplysninger som de sitter inne med om lønns- og arbeidsvilkår, og som nemnda finner det nødvendig å få kjennskap til som ledd i forberedelsen av saker etter <a data-id=\"lov/1993-06-04-58/§3\" class=\" reference\" href=\"/lov/1993-06-04-58/%C2%A73\">§ 3</a>. Det samme gjelder arbeidsgiver, den som i arbeidsgivers sted leder virksomheten, virksomhetens arbeidstakere og enhver annen som er knyttet til virksomheten.",
        "text": "Etter pålegg fra Tariffnemnda plikter offentlige myndigheter uten hinder av taushetsplikt å gi alle opplysninger som de sitter inne med om lønns- og arbeidsvilkår, og som nemnda finner det nødvendig å få kjennskap til som ledd i forberedelsen av saker etter § 3. Det samme gjelder arbeidsgiver, den som i arbeidsgivers sted leder virksomheten, virksomhetens arbeidstakere og enhver annen som er knyttet til virksomheten."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Straff</em>",
        "text": "Straff"
    },
    {
        "tag": "p",
        "class": "avsnitt",
        "html": "Arbeidsgiver som forsettlig eller uaktsomt unnlater å rette seg etter et vedtak av Tariffnemnda, straffes med bøter. Det samme gjelder den som i arbeidsgivers sted leder virksomheten.",
        "text": "Arbeidsgiver som forsettlig eller uaktsomt unnlater å rette seg etter et vedtak av Tariffnemnda, straffes med bøter. Det samme gjelder den som i arbeidsgivers sted leder virksomheten."
    },
    {
        "tag": "p",
        "class": "avsnitt",
        "html": "Berørte arbeidstakere eller deres fagforening kan reise privat straffesak etter reglene i straffeprosessloven kap. 28.",
        "text": "Berørte arbeidstakere eller deres fagforening kan reise privat straffesak etter reglene i straffeprosessloven kap. 28."
    },
    {
        "tag": "p",
        "class": "avsnitt",
        "html": "Unnlatelse av å følge pålegg som nevnt i <a data-id=\"lov/1993-06-04-58/§7\" class=\" reference\" href=\"/lov/1993-06-04-58/%C2%A77\">§ 7</a> straffes med bøter.",
        "text": "Unnlatelse av å følge pålegg som nevnt i § 7 straffes med bøter."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttreden</em>",
        "text": "Ikrafttreden"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]