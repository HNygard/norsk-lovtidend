[
    {
        "tag": "p",
        "class": "marg",
        "html": "<a data-id=\"forarbeid/otprp-45-198485\" class=\" reference\" href=\"/forarbeid/otprp-45-198485\">Ot.prp.nr.45 (1984–1985)</a>, Innst.O.nr.97 (1984–1985) og Besl.O.nr.98 (1984–1985). Odels- og Lagtingsvedtak henholdsvis 28. mai og 6. juni 1985. Fremmet av Kommunal- og arbeidsdepartementet.",
        "text": "Ot.prp.nr.45 (1984–1985), Innst.O.nr.97 (1984–1985) og Besl.O.nr.98 (1984–1985). Odels- og Lagtingsvedtak henholdsvis 28. mai og 6. juni 1985. Fremmet av Kommunal- og arbeidsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1965-06-18-7\" class=\" reference\" href=\"/lov/1965-06-18-7\">bygningsloven av 18. juni 1965 nr. 7</a> skal følgende bestemmelser lyde;",
        "text": "I bygningsloven av 18. juni 1965 nr. 7 skal følgende bestemmelser lyde;"
    },
    {
        "tag": "p",
        "class": "avsnitt",
        "html": "§ 8. <em class=\" \">Delegasjon av kommunestyrets myndighet til formannskapet.</em>",
        "text": "§ 8. Delegasjon av kommunestyrets myndighet til formannskapet."
    },
    {
        "tag": "p",
        "class": "avsnitt",
        "html": "Kommunestyret kan delegere sin myndighet etter loven til formannskapet. Dette gjelder ikke gjøremål etter lovens kapittel I, kapittel II, med unntak av §§ 9 annet ledd og 14 nr. 2, kapittel III – IV, med unntak av § 28 nr. 2 annet punktum og §§ 35 nr. 1 første ledd, 36, 37, 69 nr. 4 eller 109 annet ledd. ,",
        "text": "Kommunestyret kan delegere sin myndighet etter loven til formannskapet. Dette gjelder ikke gjøremål etter lovens kapittel I, kapittel II, med unntak av §§ 9 annet ledd og 14 nr. 2, kapittel III – IV, med unntak av § 28 nr. 2 annet punktum og §§ 35 nr. 1 første ledd, 36, 37, 69 nr. 4 eller 109 annet ledd. ,"
    },
    {
        "tag": "p",
        "class": "avsnitt",
        "html": "§ 18 nr. 2",
        "text": "§ 18 nr. 2"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Når det trengs felles planlegging i 2 eller flere kommuner for å samordne utnyttingen av grunn, så som til byggeområder, jord- eller skogbruksområder, naturområder, trafikklinjer og andre kommunikasjonsanlegg, eller for felles løsning av vann- og avløpsspørsmål eller andre spørsmål av felles interesse, skal kommunene ta opp samarbeid om regionplan. Melding om at regionplansamarbeid ønskes igangsatt sendes gjennom fylkesutvalget og fylkesmannen til departementet.</td></tr>",
        "text": "2.\tNår det trengs felles planlegging i 2 eller flere kommuner for å samordne utnyttingen av grunn, så som til byggeområder, jord- eller skogbruksområder, naturområder, trafikklinjer og andre kommunikasjonsanlegg, eller for felles løsning av vann- og avløpsspørsmål eller andre spørsmål av felles interesse, skal kommunene ta opp samarbeid om regionplan. Melding om at regionplansamarbeid ønskes igangsatt sendes gjennom fylkesutvalget og fylkesmannen til departementet."
    },
    {
        "tag": "p",
        "class": "avsnitt",
        "html": "§ 50. <em class=\" \">Refusjon for veg, vann og avløpsanlegg langs kommunegrense.</em>",
        "text": "§ 50. Refusjon for veg, vann og avløpsanlegg langs kommunegrense."
    },
    {
        "tag": "p",
        "class": "avsnitt",
        "html": "Når en kommune har lagt veg, vann eller avløpsanlegg langs grensen mellom to kommuner, kan departementet samtykke i at den gjør krav om refusjon gjeldende også overfor eiendommer i nabokommunen. Før samtykke blir gitt, skal nabokommunen og de interesserte grunneiere gis høve til å uttale seg.",
        "text": "Når en kommune har lagt veg, vann eller avløpsanlegg langs grensen mellom to kommuner, kan departementet samtykke i at den gjør krav om refusjon gjeldende også overfor eiendommer i nabokommunen. Før samtykke blir gitt, skal nabokommunen og de interesserte grunneiere gis høve til å uttale seg."
    },
    {
        "tag": "p",
        "class": "avsnitt",
        "html": "§ 86. <em class=\" \">Hemmelige militære anlegg.</em>",
        "text": "§ 86. Hemmelige militære anlegg."
    },
    {
        "tag": "p",
        "class": "avsnitt",
        "html": "Når område, anlegg eller byggverk er erklært hemmelig i medhold av lovgivningen om forsvarshemmeligheter, påhviler det vedkommende militære myndighet å se til at de bestemmelser som er gitt i denne lov, vedtekt eller forskrift blir holdt. Tillatelse etter § 93 kreves ikke, og kontroll ved bygningsrådet finner ikke sted, unntatt for avløp og atkomst.",
        "text": "Når område, anlegg eller byggverk er erklært hemmelig i medhold av lovgivningen om forsvarshemmeligheter, påhviler det vedkommende militære myndighet å se til at de bestemmelser som er gitt i denne lov, vedtekt eller forskrift blir holdt. Tillatelse etter § 93 kreves ikke, og kontroll ved bygningsrådet finner ikke sted, unntatt for avløp og atkomst."
    },
    {
        "tag": "p",
        "class": "avsnitt",
        "html": "§ 86 a. <em class=\" \">Mindre byggearbeid på boligeiendom</em>",
        "text": "§ 86 a. Mindre byggearbeid på boligeiendom"
    },
    {
        "tag": "p",
        "class": "avsnitt",
        "html": "Mindre byggearbeid på boligeiendom som er bebygd med småhus, kan utføres uten byggetillatelse etter § 93 dersom",
        "text": "Mindre byggearbeid på boligeiendom som er bebygd med småhus, kan utføres uten byggetillatelse etter § 93 dersom"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">naboer og gjenboere er varslet og deretter ikke krever at planene legges frem for bygningsrådet som søknad om byggetillatelse etter § 94. Krav om slik saksbehandling må være kommet til bygningsrådet innen 2 uker etter at varslet er sendt, og</td></tr>",
        "text": "a.\tnaboer og gjenboere er varslet og deretter ikke krever at planene legges frem for bygningsrådet som søknad om byggetillatelse etter § 94. Krav om slik saksbehandling må være kommet til bygningsrådet innen 2 uker etter at varslet er sendt, og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">melding om byggearbeidet er sendt bygningsrådet og dette ikke innen 3 uker etter at det har mottatt slik melding, krever at byggeplanene legges fram for bygningsrådet som søknad om byggetillatelse etter § 94. og</td></tr>",
        "text": "b.\tmelding om byggearbeidet er sendt bygningsrådet og dette ikke innen 3 uker etter at det har mottatt slik melding, krever at byggeplanene legges fram for bygningsrådet som søknad om byggetillatelse etter § 94. og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">byggearbeidet ellers utføres i samsvar med gjeldende bestemmelser i eller i medhold av lov.</td></tr>",
        "text": "c.\tbyggearbeidet ellers utføres i samsvar med gjeldende bestemmelser i eller i medhold av lov."
    },
    {
        "tag": "p",
        "class": "avsnitt",
        "html": "For byggearbeid som utføres i samsvar med reglene i første ledd gjelder ikke lovens kap. XIII.",
        "text": "For byggearbeid som utføres i samsvar med reglene i første ledd gjelder ikke lovens kap. XIII."
    },
    {
        "tag": "p",
        "class": "avsnitt",
        "html": "Dersom lovens kapittel XIII eller deler av det, ved vedtekt er gjort gjeldene for bygninger som nevnt i § 82, gjelder første ledd tilsvarende. Bestemmelsen i første ledd gjelder ikke i områder der det i eller i medhold av lov er nedlagt byggeforbud.",
        "text": "Dersom lovens kapittel XIII eller deler av det, ved vedtekt er gjort gjeldene for bygninger som nevnt i § 82, gjelder første ledd tilsvarende. Bestemmelsen i første ledd gjelder ikke i områder der det i eller i medhold av lov er nedlagt byggeforbud."
    },
    {
        "tag": "p",
        "class": "avsnitt",
        "html": "Nærmere bestemmelser gis ved forskrift.",
        "text": "Nærmere bestemmelser gis ved forskrift."
    },
    {
        "tag": "p",
        "class": "avsnitt",
        "html": "§ 86 b. <em class=\" \">Byggearbeide innenfor en enkelt bedrifts område</em>",
        "text": "§ 86 b. Byggearbeide innenfor en enkelt bedrifts område"
    },
    {
        "tag": "p",
        "class": "avsnitt",
        "html": "Etter departementets vedtak kan byggearbeider innenfor en enkelt bedrifts område utføres uten at <a data-id=\"lov/1965-06-18-7/kapxiii\" class=\" reference\" href=\"/lov/1965-06-18-7/kapxiii\">bygningslovens kapittel XIII</a> om byggetillatelse og kontroll med byggearbeid får anvendelse. Departementet kan knytte vilkår til slik bestemmelse. Før departementet treffer vedtak skal bygningsrådet og kommunestyret ha hatt høve til å uttale seg.",
        "text": "Etter departementets vedtak kan byggearbeider innenfor en enkelt bedrifts område utføres uten at bygningslovens kapittel XIII om byggetillatelse og kontroll med byggearbeid får anvendelse. Departementet kan knytte vilkår til slik bestemmelse. Før departementet treffer vedtak skal bygningsrådet og kommunestyret ha hatt høve til å uttale seg."
    },
    {
        "tag": "p",
        "class": "avsnitt",
        "html": "Byggearbeid etter første ledd må ikke utføres før melding om arbeidet er sendt til bygningsrådet.",
        "text": "Byggearbeid etter første ledd må ikke utføres før melding om arbeidet er sendt til bygningsrådet."
    },
    {
        "tag": "p",
        "class": "avsnitt",
        "html": "Nærmere bestemmelser kan gis ved forskrift",
        "text": "Nærmere bestemmelser kan gis ved forskrift"
    },
    {
        "tag": "p",
        "class": "avsnitt",
        "html": "§ 92 første ledd",
        "text": "§ 92 første ledd"
    },
    {
        "tag": "p",
        "class": "avsnitt",
        "html": "<em class=\" \">Andre bestemmelser.</em>",
        "text": "Andre bestemmelser."
    },
    {
        "tag": "p",
        "class": "avsnitt",
        "html": "Reglene i § 65 annet til fjerde ledd, § 66 nr. 2 annet til tredje ledd om tilknytning til vann og avløpsledning, § 68 tredje ledd, for så vidt angår avledningen av grunn- og overvann, § 69 nr. 1 tredje punktum om fjerning og beskjæring av trær og beplantning, § 80 nr. 2 om bygning eller virksomhet som medfører fare eller særlig ulempe, § 103 om innhegning, § 105 om belysning og reinhold m.v. og § 106 om fyringsanlegg, piper og ventilasjonsanlegg, gjelder også i forhold til bestående bygning. Det samme gjelder § 75 om privet og vannklosett, men slik at påbud etter § 75 nr. 2 annet punktum gis av kommunestyret, og slik at bygningsrådet kan godta at ett vannklosett installeres til felles bruk for flere leiligheter.",
        "text": "Reglene i § 65 annet til fjerde ledd, § 66 nr. 2 annet til tredje ledd om tilknytning til vann og avløpsledning, § 68 tredje ledd, for så vidt angår avledningen av grunn- og overvann, § 69 nr. 1 tredje punktum om fjerning og beskjæring av trær og beplantning, § 80 nr. 2 om bygning eller virksomhet som medfører fare eller særlig ulempe, § 103 om innhegning, § 105 om belysning og reinhold m.v. og § 106 om fyringsanlegg, piper og ventilasjonsanlegg, gjelder også i forhold til bestående bygning. Det samme gjelder § 75 om privet og vannklosett, men slik at påbud etter § 75 nr. 2 annet punktum gis av kommunestyret, og slik at bygningsrådet kan godta at ett vannklosett installeres til felles bruk for flere leiligheter."
    },
    {
        "tag": "p",
        "class": "avsnitt",
        "html": "§ 93. <em class=\" \">Arbeid som krever byggetillatelse.</em>",
        "text": "§ 93. Arbeid som krever byggetillatelse."
    },
    {
        "tag": "p",
        "class": "avsnitt",
        "html": "Følgende arbeid – herunder graving og fylling – må ikke utføres uten at søknad på forhånd er sendt bygningsrådet, og dette deretter har gitt tillatelse:",
        "text": "Følgende arbeid – herunder graving og fylling – må ikke utføres uten at søknad på forhånd er sendt bygningsrådet, og dette deretter har gitt tillatelse:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Oppføring av bygning.</td></tr>",
        "text": "a.\tOppføring av bygning."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">De arbeid som nevnt i § 87.</td></tr>",
        "text": "b.\tDe arbeid som nevnt i § 87."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">Endring av fasade.</td></tr>",
        "text": "c.\tEndring av fasade."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">Ominnredning av bygning, når bygningen er i strid med reguleringsplan.</td></tr>",
        "text": "d.\tOminnredning av bygning, når bygningen er i strid med reguleringsplan."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e.\t</td><td class=\" morTableVerticalAlignTop morTableAlignLeft\">Oppføring av forstøtningsmur og av innhegning mot veg.</td></tr>",
        "text": "e.\tOppføring av forstøtningsmur og av innhegning mot veg."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f.\t</td><td class=\" morTableVerticalAlignTop morTableAlignLeft\">Riving av bygning, unntatt når rivingen skjer etter påbud av bygningsrådet (jf. § 91).</td></tr>",
        "text": "f.\tRiving av bygning, unntatt når rivingen skjer etter påbud av bygningsrådet (jf. § 91)."
    },
    {
        "tag": "p",
        "class": "avsnitt",
        "html": "Tillatelse av bygningsrådet må også innhentes før bygning eller del av bygning blir brukt til annet formål enn forutsatt i den tillatelse som er gitt, eller til annet formål enn bygningen eller vedkommende del av den tidligere har tjent.",
        "text": "Tillatelse av bygningsrådet må også innhentes før bygning eller del av bygning blir brukt til annet formål enn forutsatt i den tillatelse som er gitt, eller til annet formål enn bygningen eller vedkommende del av den tidligere har tjent."
    },
    {
        "tag": "p",
        "class": "avsnitt",
        "html": "Tillatelse etter første ledd er ikke nødvendig for arbeider som utføres i medhold av § 86 a eller § 86 b.",
        "text": "Tillatelse etter første ledd er ikke nødvendig for arbeider som utføres i medhold av § 86 a eller § 86 b."
    },
    {
        "tag": "p",
        "class": "avsnitt",
        "html": "§ 106 a. <em class=\" \">Heis, rulletrapp og rullebånd</em>",
        "text": "§ 106 a. Heis, rulletrapp og rullebånd"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Heis, rulletrapp og rullebånd skal være slik utført og driften av slikt anlegg så betryggende at bruken av anlegget ikke kan medføre personskade.</td></tr>",
        "text": "1.\tHeis, rulletrapp og rullebånd skal være slik utført og driften av slikt anlegg så betryggende at bruken av anlegget ikke kan medføre personskade."
    },
    {
        "tag": "p",
        "class": "avsnitt",
        "html": "Eieren av anlegget er ansvarlig for at anlegget som er i bruk er i driftsikker stand. Arbeid med installasjon av slike anlegg må ikke utføres uten at søknad på forhånd er sendt bygningsrådet og dette deretter har gitt tillatelse. Anlegget må ikke settes i drift uten at melding på forhånd er sendt bygningsrådet.",
        "text": "Eieren av anlegget er ansvarlig for at anlegget som er i bruk er i driftsikker stand. Arbeid med installasjon av slike anlegg må ikke utføres uten at søknad på forhånd er sendt bygningsrådet og dette deretter har gitt tillatelse. Anlegget må ikke settes i drift uten at melding på forhånd er sendt bygningsrådet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Eieren av heisanlegget skal sørge for at det føres tilsyn og sikkerhetskontroll med anlegget og for at nødvendig vedlikehold og reparasjon blir foretatt av fagkyndig personell. Ordningen med tilsyn og sikkerhetskontroll skal meldes til bygningsrådet for hvert enkelt anlegg.</td></tr>",
        "text": "2.\tEieren av heisanlegget skal sørge for at det føres tilsyn og sikkerhetskontroll med anlegget og for at nødvendig vedlikehold og reparasjon blir foretatt av fagkyndig personell. Ordningen med tilsyn og sikkerhetskontroll skal meldes til bygningsrådet for hvert enkelt anlegg."
    },
    {
        "tag": "p",
        "class": "avsnitt",
        "html": "Bygningsrådet kan føre sikkerhetskontroll med heisanlegg. Slik kontroll kan også føres av departementet eller den det bemyndiger.",
        "text": "Bygningsrådet kan føre sikkerhetskontroll med heisanlegg. Slik kontroll kan også føres av departementet eller den det bemyndiger."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Bestemmelsen i § 109 (Gebyr) gjelder tilsvarende. Gebyr til kommunene kan fastsettes også for bygningsrådets kontroll med heisanlegg som er i drift. Kommune som ikke selv har tilsatt fagkyndig personell for behandling av søknad om anleggstillatelse, for kontroll av anleggsarbeidet eller for kontroll med anlegg som er i drift skal nytte fagkyndig bistand. Utgiftene til slik bistand kan kreves dekket hos anleggseier og fastsettes ved gebyr etter reglene i § 109.</td></tr>",
        "text": "3.\tBestemmelsen i § 109 (Gebyr) gjelder tilsvarende. Gebyr til kommunene kan fastsettes også for bygningsrådets kontroll med heisanlegg som er i drift. Kommune som ikke selv har tilsatt fagkyndig personell for behandling av søknad om anleggstillatelse, for kontroll av anleggsarbeidet eller for kontroll med anlegg som er i drift skal nytte fagkyndig bistand. Utgiftene til slik bistand kan kreves dekket hos anleggseier og fastsettes ved gebyr etter reglene i § 109."
    },
    {
        "tag": "p",
        "class": "avsnitt",
        "html": "For øvrig gjelder bestemmelsene i §§ 77, 87, 89, 90, 91 og i kapittelene XIII, XV og XVI tilsvarende så langt de passer.",
        "text": "For øvrig gjelder bestemmelsene i §§ 77, 87, 89, 90, 91 og i kapittelene XIII, XV og XVI tilsvarende så langt de passer."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Ved forskrift gis nærmere bestemmelser bl.a. om anleggsinstallasjon, om tilsyn, sikkerhetskontroll og reparasjon for anlegg som er i drift, om kvalifikasjonskrav til heisinstallatører, montører og tilsyns- og kontrollpersonell, om anleggseierens plikter, om bygningsrådets oppgaver samt om bygnings- og branntekniske krav til heisrom med tilhørende utstyr.</td></tr>",
        "text": "4.\tVed forskrift gis nærmere bestemmelser bl.a. om anleggsinstallasjon, om tilsyn, sikkerhetskontroll og reparasjon for anlegg som er i drift, om kvalifikasjonskrav til heisinstallatører, montører og tilsyns- og kontrollpersonell, om anleggseierens plikter, om bygningsrådets oppgaver samt om bygnings- og branntekniske krav til heisrom med tilhørende utstyr."
    },
    {
        "tag": "p",
        "class": "avsnitt",
        "html": "Ved forskrift kan bestemmelser om",
        "text": "Ved forskrift kan bestemmelser om"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a.\t</td><td class=\" morTableVerticalAlignTop morTableAlignLeft\">krav til sikring av anlegget for å hindre skade på eiendom,</td></tr>",
        "text": "a.\tkrav til sikring av anlegget for å hindre skade på eiendom,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b.\t</td><td class=\" morTableVerticalAlignTop morTableAlignLeft\">at bygning eller andre varige konstruksjoner og anlegg av særlig art eller høyde skal planlegges og oppføres med heis, for å sikre hensiktsmessige kommunikasjonsveier, og</td></tr>",
        "text": "b.\tat bygning eller andre varige konstruksjoner og anlegg av særlig art eller høyde skal planlegges og oppføres med heis, for å sikre hensiktsmessige kommunikasjonsveier, og"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">c.\t</td><td class=\" morTableVerticalAlignTop morTableAlignLeft\">at de bestemmelser som gjelder for heis, rulletrapp og rullebånd helt eller delvis skal gjelde også for andre permanente løfteinnretninger.</td></tr>",
        "text": "c.\tat de bestemmelser som gjelder for heis, rulletrapp og rullebånd helt eller delvis skal gjelde også for andre permanente løfteinnretninger."
    },
    {
        "tag": "p",
        "class": "avsnitt",
        "html": "§ 110 nr. 2",
        "text": "§ 110 nr. 2"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">utfører eller lar utføre byggearbeid i strid med de bestemmelser som er gitt i eller i medhold av §§ 86 a, 86 b og 106 a.</td></tr>",
        "text": "2.\tutfører eller lar utføre byggearbeid i strid med de bestemmelser som er gitt i eller i medhold av §§ 86 a, 86 b og 106 a."
    },
    {
        "tag": "p",
        "class": "avsnitt",
        "html": "Gjeldende nr. 2, 3, 4 og 5 blir 3, 4, 5 og 6.",
        "text": "Gjeldende nr. 2, 3, 4 og 5 blir 3, 4, 5 og 6."
    },
    {
        "tag": "p",
        "class": "avsnitt",
        "html": "§ 118 nr. 5",
        "text": "§ 118 nr. 5"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">De tidligere gjeldende regler om refusjon for utgifter til veg og avløpsanlegg m.v. skal fortsatt gjelde ved refusjon for utgifter som gjelder gjennomføring av reguleringsplan stadfestet før denne loven trer i kraft, dersom ervervet eller utføringen har funnet sted før lovens ikrafttreden. Hai både ervervet og utføringen funnet sted etter lovens ikrafttreden, eller gjelder det utgifter til gjennomføring av reguleringsplan som er stadfestet etter lovens ikrafttreden, skal reglene i kapittel VI i denne loven gjelde.</td></tr>",
        "text": "5.\tDe tidligere gjeldende regler om refusjon for utgifter til veg og avløpsanlegg m.v. skal fortsatt gjelde ved refusjon for utgifter som gjelder gjennomføring av reguleringsplan stadfestet før denne loven trer i kraft, dersom ervervet eller utføringen har funnet sted før lovens ikrafttreden. Hai både ervervet og utføringen funnet sted etter lovens ikrafttreden, eller gjelder det utgifter til gjennomføring av reguleringsplan som er stadfestet etter lovens ikrafttreden, skal reglene i kapittel VI i denne loven gjelde."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer. Kongen kan bestemme at de enkelte endringer skal tre i kraft til ulike tid.",
        "text": "Loven trer i kraft fra den tid Kongen bestemmer. Kongen kan bestemme at de enkelte endringer skal tre i kraft til ulike tid."
    }
]