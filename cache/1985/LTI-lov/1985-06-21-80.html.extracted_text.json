[
    {
        "tag": "p",
        "class": "marg",
        "html": "<a data-id=\"forarbeid/otprp-50-198485\" class=\" reference\" href=\"/forarbeid/otprp-50-198485\">Ot.prp.nr.50 (1984–1985)</a>, Innst.O.nr.104 (1984–1985) og Besl.O.nr.122 (1983–1984) Odels- og Lagtingsvedtak hhv. 11. og 17. juni 1985. Fremmet av Handels- og skipsfartsdepartementet.",
        "text": "Ot.prp.nr.50 (1984–1985), Innst.O.nr.104 (1984–1985) og Besl.O.nr.122 (1983–1984) Odels- og Lagtingsvedtak hhv. 11. og 17. juni 1985. Fremmet av Handels- og skipsfartsdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Har en næringsdrivende gitt noen en fullmakt som uttrykkelig er kalt prokura, eller på annen måte betegnet noen som sin prokurist, er denne bemyndiget til å opptre på vegne av foretaket i alt som hører til driften av dette. Prokuristen kan likevel ikke uten uttrykkelig fullmakt overdra eller behefte foretakets faste eiendom eller løsøre som kan registreres i skipsregisteret eller luftfartøyregisteret, eller opptre på dets vegne i søksmål.",
        "text": "Har en næringsdrivende gitt noen en fullmakt som uttrykkelig er kalt prokura, eller på annen måte betegnet noen som sin prokurist, er denne bemyndiget til å opptre på vegne av foretaket i alt som hører til driften av dette. Prokuristen kan likevel ikke uten uttrykkelig fullmakt overdra eller behefte foretakets faste eiendom eller løsøre som kan registreres i skipsregisteret eller luftfartøyregisteret, eller opptre på dets vegne i søksmål."
    },
    {
        "tag": "p",
        "class": "avsnitt",
        "html": "Om registrering av prokura gjelder bestemmelsene i lov om registrering av foretak.",
        "text": "Om registrering av prokura gjelder bestemmelsene i lov om registrering av foretak."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Prokura kan gis flere personer slik at de bare kan nytte den i fellesskap (kollektivprokura). Annen innskrenkning i prokuristens fullmakt etter <a data-id=\"lov/1985-06-21-80/§1\" class=\" reference\" href=\"/lov/1985-06-21-80/%C2%A71\">§ 1</a> kan ikke registreres (jf. registreringsloven § 3-7 tredje ledd) og heller ikke gjøres gjeldende overfor godtroende tredjemann.",
        "text": "Prokura kan gis flere personer slik at de bare kan nytte den i fellesskap (kollektivprokura). Annen innskrenkning i prokuristens fullmakt etter § 1 kan ikke registreres (jf. registreringsloven § 3-7 tredje ledd) og heller ikke gjøres gjeldende overfor godtroende tredjemann."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Når en prokurist tegner firmaet, skal han til dette gjøre en tilføyelse som viser prokuraforholdet (pr prokura, p p eller annen forkortelse av disse ord). For øvrig gjelder reglene om firmategning i firmaloven § 7-1.",
        "text": "Når en prokurist tegner firmaet, skal han til dette gjøre en tilføyelse som viser prokuraforholdet (pr prokura, p p eller annen forkortelse av disse ord). For øvrig gjelder reglene om firmategning i firmaloven § 7-1."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "En prokurist kan ikke overføre prokuraen til en annen.",
        "text": "En prokurist kan ikke overføre prokuraen til en annen."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Prokura kan når som helst tilbakekalles. Prokurafullmakten faller ikke bort om innehaveren av et registrert enkeltmannsforetak dør. Er enkeltmannsforetaket ikke registrert, gjelder regelen i <a data-id=\"lov/1918-05-31-4/§21\" class=\" reference\" href=\"/lov/1918-05-31-4/%C2%A721\">avtaleloven § 21</a>.",
        "text": "Prokura kan når som helst tilbakekalles. Prokurafullmakten faller ikke bort om innehaveren av et registrert enkeltmannsforetak dør. Er enkeltmannsforetaket ikke registrert, gjelder regelen i avtaleloven § 21."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "p",
        "class": "avsnitt",
        "html": "Loven tar til å gjelde fra den tid Kongen bestemmer.",
        "text": "Loven tar til å gjelde fra den tid Kongen bestemmer."
    }
]