[
    {
        "tag": "p",
        "class": "marg",
        "html": "Ot.prp.nr.81 (1984–1985), Innst.O.nr.98 (1984–1985) og Besl.O.nr.99 (1984–1985). Odels- og Lagtingsvedtak henholdsvis 28. mai og 6. juni 1985. Fremmet av Kommunal- og arbeidsdepartementet.",
        "text": "Ot.prp.nr.81 (1984–1985), Innst.O.nr.98 (1984–1985) og Besl.O.nr.99 (1984–1985). Odels- og Lagtingsvedtak henholdsvis 28. mai og 6. juni 1985. Fremmet av Kommunal- og arbeidsdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1939-06-16-6\" class=\" reference\" href=\"/lov/1939-06-16-6\">lov av 16. juni 1939 nr. 6</a> om husleie gjøres følgende endringer:",
        "text": "I lov av 16. juni 1939 nr. 6 om husleie gjøres følgende endringer:"
    },
    {
        "tag": "p",
        "class": "avsnitt",
        "html": "§ 5 tredje ledd oppheves.",
        "text": "§ 5 tredje ledd oppheves."
    },
    {
        "tag": "p",
        "class": "avsnitt",
        "html": "Nåværende fjerde ledd blir nytt tredje ledd.",
        "text": "Nåværende fjerde ledd blir nytt tredje ledd."
    },
    {
        "tag": "p",
        "class": "avsnitt",
        "html": "§ 11 skal lyde:",
        "text": "§ 11 skal lyde:"
    },
    {
        "tag": "p",
        "class": "avsnitt",
        "html": "<em class=\" \">Tid og sted for betaling avleie. Leieforskudd og depositum.</em>",
        "text": "Tid og sted for betaling avleie. Leieforskudd og depositum."
    },
    {
        "tag": "p",
        "class": "avsnitt",
        "html": "Forfaller leien på en søn- eller helligdag eller på en lørdag eller på den 1. eller 17. mai, blir forfallsdagen utsatt til den påfølgende virkedag.",
        "text": "Forfaller leien på en søn- eller helligdag eller på en lørdag eller på den 1. eller 17. mai, blir forfallsdagen utsatt til den påfølgende virkedag."
    },
    {
        "tag": "p",
        "class": "avsnitt",
        "html": "Har utleieren anvist et sted for betaling av leien, skal den betales der, ellers på utleierens bopel. Leieren har rett til å sende leien gjennom postverket eller bank. Leien anses betalt den dag leien innleveres til postverket eller banken.",
        "text": "Har utleieren anvist et sted for betaling av leien, skal den betales der, ellers på utleierens bopel. Leieren har rett til å sende leien gjennom postverket eller bank. Leien anses betalt den dag leien innleveres til postverket eller banken."
    },
    {
        "tag": "p",
        "class": "avsnitt",
        "html": "Når ikke annet er avtalt, kan utleieren kreve at leien blir betalt forskuddsvis for inntil en måned. Forskudd kan ikke avtales for lengre tid enn tre måneder.",
        "text": "Når ikke annet er avtalt, kan utleieren kreve at leien blir betalt forskuddsvis for inntil en måned. Forskudd kan ikke avtales for lengre tid enn tre måneder."
    },
    {
        "tag": "p",
        "class": "avsnitt",
        "html": "Det kan avtales at leieren til sikkerhet for skader på eiendommen leieren er ansvarlig for og krav etter leieavtalen deponerer et beløp begrenset til en sum som svarer til 6 måneders husleie. Blir leien endret, kan partene kreve at beløpet justeres tilsvarende.",
        "text": "Det kan avtales at leieren til sikkerhet for skader på eiendommen leieren er ansvarlig for og krav etter leieavtalen deponerer et beløp begrenset til en sum som svarer til 6 måneders husleie. Blir leien endret, kan partene kreve at beløpet justeres tilsvarende."
    },
    {
        "tag": "p",
        "class": "avsnitt",
        "html": "Beløpet skal settes på sperret konto. Renter godskrives leieren. Ved utleie av elev- eller studentboliger som nevnt i § 41 første ledd nr. 3 kan det likevel avtales at renten skal godskrives utleieren. Ingen av partene kan så lenge leieforholdet varer disponere beløpet på egen hånd. Når leieforholdet opphører, kan skyldig husleie samt utgifter som leieren skylder for rengjøring og rydding dekkes av kontoen. Det gjenstående beløp kan to måneder etter leieforholdets opphør utbetales leieren med befriende virkning for banken, med mindre utleieren har reist søksmål med erstatningskrav mot leieren.",
        "text": "Beløpet skal settes på sperret konto. Renter godskrives leieren. Ved utleie av elev- eller studentboliger som nevnt i § 41 første ledd nr. 3 kan det likevel avtales at renten skal godskrives utleieren. Ingen av partene kan så lenge leieforholdet varer disponere beløpet på egen hånd. Når leieforholdet opphører, kan skyldig husleie samt utgifter som leieren skylder for rengjøring og rydding dekkes av kontoen. Det gjenstående beløp kan to måneder etter leieforholdets opphør utbetales leieren med befriende virkning for banken, med mindre utleieren har reist søksmål med erstatningskrav mot leieren."
    },
    {
        "tag": "p",
        "class": "avsnitt",
        "html": "Utleieren kan ikke avtale med leieren andre pengeytelser ved bortleie av bolig enn bestemt i paragrafen her og kapittel 9. Det kan likevel avtales andre former for garantier.",
        "text": "Utleieren kan ikke avtale med leieren andre pengeytelser ved bortleie av bolig enn bestemt i paragrafen her og kapittel 9. Det kan likevel avtales andre former for garantier."
    },
    {
        "tag": "p",
        "class": "avsnitt",
        "html": "Reglene i paragrafen her kan ikke fravikes ved avtale til skade for leieren.",
        "text": "Reglene i paragrafen her kan ikke fravikes ved avtale til skade for leieren."
    },
    {
        "tag": "p",
        "class": "avsnitt",
        "html": "§ 12 annet ledd første punktum skal lyde:",
        "text": "§ 12 annet ledd første punktum skal lyde:"
    },
    {
        "tag": "p",
        "class": "avsnitt",
        "html": "I bygg med felles anlegg for levering av varme eller varmt vann, kan et flertall på to tredjedeler av leierne kreve at utleieren sørger for installasjon av varme- og varmtvannsmålere.",
        "text": "I bygg med felles anlegg for levering av varme eller varmt vann, kan et flertall på to tredjedeler av leierne kreve at utleieren sørger for installasjon av varme- og varmtvannsmålere."
    },
    {
        "tag": "p",
        "class": "avsnitt",
        "html": "Overskriften til § 30 skal lyde:",
        "text": "Overskriften til § 30 skal lyde:"
    },
    {
        "tag": "p",
        "class": "avsnitt",
        "html": "<em class=\" \">Kontinuerlig forretningsdrift</em>",
        "text": "Kontinuerlig forretningsdrift"
    },
    {
        "tag": "p",
        "class": "avsnitt",
        "html": "§ 30 annet ledd oppheves.",
        "text": "§ 30 annet ledd oppheves."
    },
    {
        "tag": "p",
        "class": "avsnitt",
        "html": "Overskriften til kapittel 8 skal lyde:",
        "text": "Overskriften til kapittel 8 skal lyde:"
    },
    {
        "tag": "p",
        "class": "avsnitt",
        "html": "<em class=\" \">Særregler for visse boliger.</em>",
        "text": "Særregler for visse boliger."
    },
    {
        "tag": "p",
        "class": "avsnitt",
        "html": "§ 41 skal lyde:",
        "text": "§ 41 skal lyde:"
    },
    {
        "tag": "p",
        "class": "avsnitt",
        "html": "<em class=\" \">Unntaksbestemmelser.</em>",
        "text": "Unntaksbestemmelser."
    },
    {
        "tag": "p",
        "class": "avsnitt",
        "html": "Særreglene i denne paragraf gjelder leie av:",
        "text": "Særreglene i denne paragraf gjelder leie av:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Boliger som etter vedtak av vedkommende offentlige myndighet disponeres av stat, fylkeskommune eller kommune for utleie til eldre, funksjonshemmede, skoleelever, studenter eller andre med spesielt boligbehov eller til noen som har slik person i sin husstand.</td></tr>",
        "text": "1.\tBoliger som etter vedtak av vedkommende offentlige myndighet disponeres av stat, fylkeskommune eller kommune for utleie til eldre, funksjonshemmede, skoleelever, studenter eller andre med spesielt boligbehov eller til noen som har slik person i sin husstand."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Bolig i stiftelse eller aksjeselskap som etter bestemmelse i vedtektene disponeres for utleie til person som nevnt i nr. 1.</td></tr>",
        "text": "2.\tBolig i stiftelse eller aksjeselskap som etter bestemmelse i vedtektene disponeres for utleie til person som nevnt i nr. 1."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Bolig som disponeres av opplæringsinstitusjon eller studentskipnad for utleie til skoleelever eller studenter.</td></tr>",
        "text": "3.\tBolig som disponeres av opplæringsinstitusjon eller studentskipnad for utleie til skoleelever eller studenter."
    },
    {
        "tag": "p",
        "class": "avsnitt",
        "html": "Bestemmelsene i § 32 a om leierens bytterett eller § 49 om rett til fremleie av boligen og overdragelse av leieretten kommer ikke til anvendelse dersom boligen derved blir tatt i bruk av annen person enn fastsatt i medhold av første ledd. Husstandsmedlem som etter § 31 trer inn i leieforholdet har ikke rett til senere å ta opp nye husstandsmedlemmer.",
        "text": "Bestemmelsene i § 32 a om leierens bytterett eller § 49 om rett til fremleie av boligen og overdragelse av leieretten kommer ikke til anvendelse dersom boligen derved blir tatt i bruk av annen person enn fastsatt i medhold av første ledd. Husstandsmedlem som etter § 31 trer inn i leieforholdet har ikke rett til senere å ta opp nye husstandsmedlemmer."
    },
    {
        "tag": "p",
        "class": "avsnitt",
        "html": "§ 42 tredje ledds (nytt) annet punktum skal lyde:",
        "text": "§ 42 tredje ledds (nytt) annet punktum skal lyde:"
    },
    {
        "tag": "p",
        "class": "avsnitt",
        "html": "De gjelder heller ikke for avtale mellom selskaper som nevnt i lov om borettslag § 1 første ledds annet punktum (boligaksjeselskap) og aksjeeiere om rett til leie av bolig og om innskudd i selskapet.",
        "text": "De gjelder heller ikke for avtale mellom selskaper som nevnt i lov om borettslag § 1 første ledds annet punktum (boligaksjeselskap) og aksjeeiere om rett til leie av bolig og om innskudd i selskapet."
    },
    {
        "tag": "p",
        "class": "avsnitt",
        "html": "§ 44 sjette ledd oppheves.",
        "text": "§ 44 sjette ledd oppheves."
    },
    {
        "tag": "p",
        "class": "avsnitt",
        "html": "§ 46 annet ledds annet og tredje punktum oppheves.",
        "text": "§ 46 annet ledds annet og tredje punktum oppheves."
    },
    {
        "tag": "p",
        "class": "avsnitt",
        "html": "§ 46 tredje ledd skal lyde:",
        "text": "§ 46 tredje ledd skal lyde:"
    },
    {
        "tag": "p",
        "class": "avsnitt",
        "html": "Leieren kan anse lånet som forfalt i den utstrekning det ikke får prioritet som bestemt i loven, med mindre utleieren innen 6 måneder etter å ha mottatt skriftlig krav fra leieren beriktiger forholdet.",
        "text": "Leieren kan anse lånet som forfalt i den utstrekning det ikke får prioritet som bestemt i loven, med mindre utleieren innen 6 måneder etter å ha mottatt skriftlig krav fra leieren beriktiger forholdet."
    },
    {
        "tag": "p",
        "class": "avsnitt",
        "html": "§ 46 fjerde ledd oppheves.",
        "text": "§ 46 fjerde ledd oppheves."
    },
    {
        "tag": "p",
        "class": "avsnitt",
        "html": "§ 48 annet ledd skal lyde:",
        "text": "§ 48 annet ledd skal lyde:"
    },
    {
        "tag": "p",
        "class": "avsnitt",
        "html": "Leieavtalen skal sikre leieren en uoppsigelig leierett i minst 5 år. Etter at den uoppsigelige leieperioden etter loven eller avdalen er løpt ut, fortsetter leieforholdet til det blir bragt til opphør med oppsigelse.",
        "text": "Leieavtalen skal sikre leieren en uoppsigelig leierett i minst 5 år. Etter at den uoppsigelige leieperioden etter loven eller avdalen er løpt ut, fortsetter leieforholdet til det blir bragt til opphør med oppsigelse."
    },
    {
        "tag": "p",
        "class": "avsnitt",
        "html": "§ 50 oppheves.",
        "text": "§ 50 oppheves."
    },
    {
        "tag": "p",
        "class": "avsnitt",
        "html": "§ 52 annet ledd skal lyde:",
        "text": "§ 52 annet ledd skal lyde:"
    },
    {
        "tag": "p",
        "class": "avsnitt",
        "html": "For dommeren kan det oppnevnes varamann for 4 år. Oppnevningen foretas av Kongen blant de fast utnevnte embetsdommere. Domsmennene velges av kommunestyret for 4 år og skal for hver av de tre nevnte grupper omfatte 1 domsmann og minst 4 varamenn som er bosatt i kommunen, og som fyller vilkårene for å være domsmenn etter domsstollovens § 65. Før valg foretas, skal huseiernes, leieboernes og de forretningsdrivendes foreninger ha hatt høve til å komme med forslag. De som blir valgt, må ha erklært seg villig til å motta vervet. Nærmere regler om fremgangsmåten ved valget, herunder om hvilke foreninger som skal ha forslagsrett, kan gis av vedkommende departement.",
        "text": "For dommeren kan det oppnevnes varamann for 4 år. Oppnevningen foretas av Kongen blant de fast utnevnte embetsdommere. Domsmennene velges av kommunestyret for 4 år og skal for hver av de tre nevnte grupper omfatte 1 domsmann og minst 4 varamenn som er bosatt i kommunen, og som fyller vilkårene for å være domsmenn etter domsstollovens § 65. Før valg foretas, skal huseiernes, leieboernes og de forretningsdrivendes foreninger ha hatt høve til å komme med forslag. De som blir valgt, må ha erklært seg villig til å motta vervet. Nærmere regler om fremgangsmåten ved valget, herunder om hvilke foreninger som skal ha forslagsrett, kan gis av vedkommende departement."
    },
    {
        "tag": "h2",
        "class": "",
        "html": "II<br>Ikrafttreden m.v.",
        "text": "IIIkrafttreden m.v."
    },
    {
        "tag": "p",
        "class": "avsnitt",
        "html": "Loven trer i kraft straks.",
        "text": "Loven trer i kraft straks."
    }
]