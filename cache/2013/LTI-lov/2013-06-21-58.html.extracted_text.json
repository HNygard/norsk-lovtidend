[
    {
        "tag": "p",
        "class": "marg",
        "html": "<a data-id=\"forarbeid/prop-88-l-201213\" class=\" reference\" href=\"/forarbeid/prop-88-l-201213\">Prop.88 L (2012–2013)</a>, <a data-id=\"forarbeid/inns-441-l-201213\" class=\" reference\" href=\"/forarbeid/inns-441-l-201213\">Innst.441 L (2012–2013)</a>, <a data-id=\"forarbeid/lovvedtak-93-201213\" class=\" reference\" href=\"/forarbeid/lovvedtak-93-201213\">Lovvedtak 93 (2012–2013)</a>. Stortingets første og andre gangs behandling hhv. 10. og 13. juni 2013. Fremmet av Barne-, likestillings- og inkluderingsdepartementet.",
        "text": "Prop.88 L (2012–2013), Innst.441 L (2012–2013), Lovvedtak 93 (2012–2013). Stortingets første og andre gangs behandling hhv. 10. og 13. juni 2013. Fremmet av Barne-, likestillings- og inkluderingsdepartementet."
    },
    {
        "tag": "h2",
        "class": "",
        "html": "Kapittel 1 Formål og virkeområde",
        "text": "Kapittel 1 Formål og virkeområde"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål</em>",
        "text": "Formål"
    },
    {
        "tag": "p",
        "class": "avsnitt",
        "html": "Lovens formål er å fremme likestilling uavhengig av seksuell orientering, kjønnsidentitet og kjønnsuttrykk. Likestilling innebærer:",
        "text": "Lovens formål er å fremme likestilling uavhengig av seksuell orientering, kjønnsidentitet og kjønnsuttrykk. Likestilling innebærer:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td>\n<td class=\" morTableVerticalAlignTop morTableAlignLeft\">likeverd,</td>\n</tr>",
        "text": "1.\tlikeverd,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td>\n<td class=\" morTableVerticalAlignTop morTableAlignLeft\">like muligheter og rettigheter,</td>\n</tr>",
        "text": "2.\tlike muligheter og rettigheter,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td>\n<td class=\" morTableVerticalAlignTop morTableAlignLeft\">tilgjengelighet og</td>\n</tr>",
        "text": "3.\ttilgjengelighet og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td>\n<td class=\" morTableVerticalAlignTop morTableAlignLeft\">tilrettelegging.</td>\n</tr>",
        "text": "4.\ttilrettelegging."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Lovens saklige virkeområde</em>",
        "text": "Lovens saklige virkeområde"
    },
    {
        "tag": "p",
        "class": "avsnitt",
        "html": "Loven gjelder på alle områder i samfunnet, med unntak av familieliv og andre rent personlige forhold.",
        "text": "Loven gjelder på alle områder i samfunnet, med unntak av familieliv og andre rent personlige forhold."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Lovens stedlige virkeområde</em>",
        "text": "Lovens stedlige virkeområde"
    },
    {
        "tag": "p",
        "class": "avsnitt",
        "html": "Loven gjelder i hele landet, herunder på Svalbard og Jan Mayen. Loven gjelder også på faste og flyttbare installasjoner i virksomhet på norsk kontinentalsokkel, på norske skip og norske luftfartøyer.",
        "text": "Loven gjelder i hele landet, herunder på Svalbard og Jan Mayen. Loven gjelder også på faste og flyttbare installasjoner i virksomhet på norsk kontinentalsokkel, på norske skip og norske luftfartøyer."
    },
    {
        "tag": "p",
        "class": "avsnitt",
        "html": "Kongen gir forskrift om lovens anvendelse for utsendte arbeidstakere, jf. <a data-id=\"lov/2005-06-17-62/§1-7\" class=\" reference\" href=\"/lov/2005-06-17-62/%C2%A71-7\">arbeidsmiljøloven § 1-7</a>.",
        "text": "Kongen gir forskrift om lovens anvendelse for utsendte arbeidstakere, jf. arbeidsmiljøloven § 1-7."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Ufravikelighet</em>",
        "text": "Ufravikelighet"
    },
    {
        "tag": "p",
        "class": "avsnitt",
        "html": "Bestemmelsene i denne loven kan ikke fravikes ved avtale.",
        "text": "Bestemmelsene i denne loven kan ikke fravikes ved avtale."
    },
    {
        "tag": "h2",
        "class": "",
        "html": "Kapittel 2 Forbud mot diskriminering",
        "text": "Kapittel 2 Forbud mot diskriminering"
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Hovedregel om forbud mot diskriminering</em>",
        "text": "Hovedregel om forbud mot diskriminering"
    },
    {
        "tag": "p",
        "class": "avsnitt",
        "html": "Diskriminering på grunn av seksuell orientering, kjønnsidentitet eller kjønnsuttrykk er forbudt. Forbudet gjelder diskriminering på grunn av faktisk, antatt, tidligere eller fremtidig seksuell orientering, kjønnsidentitet eller kjønnsuttrykk. Forbudet gjelder også diskriminering på grunn av seksuell orientering, kjønnsidentitet eller kjønnsuttrykk til en person som den som diskrimineres har tilknytning til.",
        "text": "Diskriminering på grunn av seksuell orientering, kjønnsidentitet eller kjønnsuttrykk er forbudt. Forbudet gjelder diskriminering på grunn av faktisk, antatt, tidligere eller fremtidig seksuell orientering, kjønnsidentitet eller kjønnsuttrykk. Forbudet gjelder også diskriminering på grunn av seksuell orientering, kjønnsidentitet eller kjønnsuttrykk til en person som den som diskrimineres har tilknytning til."
    },
    {
        "tag": "p",
        "class": "avsnitt",
        "html": "Med diskriminering menes direkte og indirekte forskjellsbehandling som ikke er lovlig etter <a data-id=\"lov/2013-06-21-58/§6\" class=\" reference\" href=\"/lov/2013-06-21-58/%C2%A76\">§ 6</a> eller <a data-id=\"lov/2013-06-21-58/§7\" class=\" reference\" href=\"/lov/2013-06-21-58/%C2%A77\">§ 7</a>. Med direkte forskjellsbehandling menes en handling eller unnlatelse som har som formål eller virkning at en person blir behandlet dårligere enn andre i tilsvarende situasjon, og at dette skyldes seksuell orientering, kjønnsidentitet eller kjønnsuttrykk. Med indirekte forskjellsbehandling menes enhver tilsynelatende nøytral bestemmelse, betingelse, praksis, handling eller unnlatelse som fører til at personer stilles dårligere enn andre, og at dette skjer på grunn av seksuell orientering, kjønnsidentitet eller kjønnsuttrykk.",
        "text": "Med diskriminering menes direkte og indirekte forskjellsbehandling som ikke er lovlig etter § 6 eller § 7. Med direkte forskjellsbehandling menes en handling eller unnlatelse som har som formål eller virkning at en person blir behandlet dårligere enn andre i tilsvarende situasjon, og at dette skyldes seksuell orientering, kjønnsidentitet eller kjønnsuttrykk. Med indirekte forskjellsbehandling menes enhver tilsynelatende nøytral bestemmelse, betingelse, praksis, handling eller unnlatelse som fører til at personer stilles dårligere enn andre, og at dette skjer på grunn av seksuell orientering, kjønnsidentitet eller kjønnsuttrykk."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Lovlig forskjellsbehandling</em>",
        "text": "Lovlig forskjellsbehandling"
    },
    {
        "tag": "p",
        "class": "avsnitt",
        "html": "Forskjellsbehandling er ikke i strid med forbudet i <a data-id=\"lov/2013-06-21-58/§5\" class=\" reference\" href=\"/lov/2013-06-21-58/%C2%A75\">§ 5</a> når:",
        "text": "Forskjellsbehandling er ikke i strid med forbudet i § 5 når:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">den har et saklig formål,</td>\n</tr>",
        "text": "a)\tden har et saklig formål,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">den er nødvendig for å oppnå formålet og</td>\n</tr>",
        "text": "b)\tden er nødvendig for å oppnå formålet og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">det er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere.</td>\n</tr>",
        "text": "c)\tdet er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Positiv særbehandling</em>",
        "text": "Positiv særbehandling"
    },
    {
        "tag": "p",
        "class": "avsnitt",
        "html": "Positiv særbehandling på grunn av seksuell orientering, kjønnsidentitet eller kjønnsuttrykk er ikke i strid med forbudet i <a data-id=\"lov/2013-06-21-58/§5\" class=\" reference\" href=\"/lov/2013-06-21-58/%C2%A75\">§ 5</a> dersom:",
        "text": "Positiv særbehandling på grunn av seksuell orientering, kjønnsidentitet eller kjønnsuttrykk er ikke i strid med forbudet i § 5 dersom:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">særbehandlingen er egnet til å fremme lovens formål,</td>\n</tr>",
        "text": "a)\tsærbehandlingen er egnet til å fremme lovens formål,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">det er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere og</td>\n</tr>",
        "text": "b)\tdet er et rimelig forhold mellom det man ønsker å oppnå og hvor inngripende forskjellsbehandlingen er for den eller de som stilles dårligere og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">særbehandlingen opphører når formålet med den er oppnådd.</td>\n</tr>",
        "text": "c)\tsærbehandlingen opphører når formålet med den er oppnådd."
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot trakassering</em>",
        "text": "Forbud mot trakassering"
    },
    {
        "tag": "p",
        "class": "avsnitt",
        "html": "Trakassering på grunn av seksuell orientering, kjønnsidentitet eller kjønnsuttrykk er forbudt. Med trakassering menes handlinger, unnlatelser eller ytringer som virker eller har til formål å virke krenkende, skremmende, fiendtlige, nedverdigende eller ydmykende.",
        "text": "Trakassering på grunn av seksuell orientering, kjønnsidentitet eller kjønnsuttrykk er forbudt. Med trakassering menes handlinger, unnlatelser eller ytringer som virker eller har til formål å virke krenkende, skremmende, fiendtlige, nedverdigende eller ydmykende."
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot gjengjeldelse</em>",
        "text": "Forbud mot gjengjeldelse"
    },
    {
        "tag": "p",
        "class": "avsnitt",
        "html": "Det er forbudt å gjøre gjengjeld mot noen som har fremmet klage om brudd på denne loven, eller som har gitt uttrykk for at klage kan bli fremmet. Dette gjelder ikke dersom klageren har opptrådt grovt uaktsomt. Forbudet gjelder også overfor vitner i en klagesak.",
        "text": "Det er forbudt å gjøre gjengjeld mot noen som har fremmet klage om brudd på denne loven, eller som har gitt uttrykk for at klage kan bli fremmet. Dette gjelder ikke dersom klageren har opptrådt grovt uaktsomt. Forbudet gjelder også overfor vitner i en klagesak."
    },
    {
        "tag": "p",
        "class": "avsnitt",
        "html": "Det er forbudt å gjøre gjengjeld mot noen som unnlater å følge en instruks som er i strid med <a data-id=\"lov/2013-06-21-58/§10\" class=\" reference\" href=\"/lov/2013-06-21-58/%C2%A710\">§ 10</a>.",
        "text": "Det er forbudt å gjøre gjengjeld mot noen som unnlater å følge en instruks som er i strid med § 10."
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot instruks</em>",
        "text": "Forbud mot instruks"
    },
    {
        "tag": "p",
        "class": "avsnitt",
        "html": "Det er forbudt å instruere noen om å diskriminere, trakassere eller gjøre gjengjeld i strid med denne loven.",
        "text": "Det er forbudt å instruere noen om å diskriminere, trakassere eller gjøre gjengjeld i strid med denne loven."
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot medvirkning</em>",
        "text": "Forbud mot medvirkning"
    },
    {
        "tag": "p",
        "class": "avsnitt",
        "html": "Det er forbudt å medvirke til å diskriminere, trakassere, gjøre gjengjeld eller instruere i strid med denne loven.",
        "text": "Det er forbudt å medvirke til å diskriminere, trakassere, gjøre gjengjeld eller instruere i strid med denne loven."
    },
    {
        "tag": "h2",
        "class": "",
        "html": "Kapittel 3 Aktivt likestillingsarbeid",
        "text": "Kapittel 3 Aktivt likestillingsarbeid"
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Offentlige myndigheters plikt til aktivt likestillingsarbeid</em>",
        "text": "Offentlige myndigheters plikt til aktivt likestillingsarbeid"
    },
    {
        "tag": "p",
        "class": "avsnitt",
        "html": "Offentlige myndigheter skal arbeide aktivt, målrettet og planmessig for likestilling uavhengig av seksuell orientering, kjønnsidentitet eller kjønnsuttrykk.",
        "text": "Offentlige myndigheter skal arbeide aktivt, målrettet og planmessig for likestilling uavhengig av seksuell orientering, kjønnsidentitet eller kjønnsuttrykk."
    },
    null,
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "span",
        "class": "paragrafTittel",
        "html": "<em class=\" \">Arbeidslivets organisasjoners aktivitetsplikt</em>",
        "text": "Arbeidslivets organisasjoners aktivitetsplikt"
    },
    {
        "tag": "p",
        "class": "avsnitt",
        "html": "Arbeidslivets organisasjoner skal arbeide aktivt, målrettet og planmessig for å fremme lovens formål innenfor sitt virkefelt.",
        "text": "Arbeidslivets organisasjoner skal arbeide aktivt, målrettet og planmessig for å fremme lovens formål innenfor sitt virkefelt."
    },
    null,
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "span",
        "class": "paragrafTittel",
        "html": "<em class=\" \">Organisasjoners og utdanningsinstitusjoners plikt til å forebygge og forhindre trakassering</em>",
        "text": "Organisasjoners og utdanningsinstitusjoners plikt til å forebygge og forhindre trakassering"
    },
    {
        "tag": "p",
        "class": "avsnitt",
        "html": "Ledelsen i organisasjoner og utdanningsinstitusjoner skal innenfor sitt ansvarsområde forebygge og søke å hindre at det forekommer trakassering i strid med <a data-id=\"lov/2013-06-21-58/§8\" class=\" reference\" href=\"/lov/2013-06-21-58/%C2%A78\">§ 8</a>.",
        "text": "Ledelsen i organisasjoner og utdanningsinstitusjoner skal innenfor sitt ansvarsområde forebygge og søke å hindre at det forekommer trakassering i strid med § 8."
    },
    {
        "tag": "h2",
        "class": "",
        "html": "Kapittel 4 Supplerende regler i arbeidsforhold",
        "text": "Kapittel 4 Supplerende regler i arbeidsforhold"
    },
    null,
    null,
    {
        "tag": "span",
        "class": "paragrafValue",
        "html": "§ 15.",
        "text": "§ 15."
    },
    {
        "tag": "span",
        "class": "paragrafTittel",
        "html": "<em class=\" \">Diskrimineringsforbudet i arbeidsforhold</em>",
        "text": "Diskrimineringsforbudet i arbeidsforhold"
    },
    {
        "tag": "p",
        "class": "avsnitt",
        "html": "Forbudene i <a data-id=\"lov/2013-06-21-58/kap2\" class=\" reference\" href=\"/lov/2013-06-21-58/kap2\">kapittel 2</a> gjelder alle sider av et ansettelsesforhold. Dette omfatter blant annet:",
        "text": "Forbudene i kapittel 2 gjelder alle sider av et ansettelsesforhold. Dette omfatter blant annet:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">utlysning av stilling,</td>\n</tr>",
        "text": "a)\tutlysning av stilling,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">ansettelse, omplassering og forfremmelse,</td>\n</tr>",
        "text": "b)\tansettelse, omplassering og forfremmelse,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">opplæring og kompetanseutvikling,</td>\n</tr>",
        "text": "c)\topplæring og kompetanseutvikling,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td>\n<td class=\" morTableVerticalAlignTop morTableAlignLeft\">lønns- og arbeidsvilkår og</td>\n</tr>",
        "text": "d)\tlønns- og arbeidsvilkår og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td>\n<td class=\" morTableVerticalAlignTop morTableAlignLeft\">opphør av ansettelsesforholdet.</td>\n</tr>",
        "text": "e)\topphør av ansettelsesforholdet."
    },
    {
        "tag": "p",
        "class": "avsnitt",
        "html": "Første ledd gjelder tilsvarende for arbeidsgiveres valg og behandling av selvstendig næringsdrivende og innleide arbeidstakere.",
        "text": "Første ledd gjelder tilsvarende for arbeidsgiveres valg og behandling av selvstendig næringsdrivende og innleide arbeidstakere."
    },
    null,
    null,
    {
        "tag": "span",
        "class": "paragrafValue",
        "html": "§ 16.",
        "text": "§ 16."
    },
    {
        "tag": "span",
        "class": "paragrafTittel",
        "html": "<em class=\" \">Forbud mot innhenting av opplysninger ved ansettelse</em>",
        "text": "Forbud mot innhenting av opplysninger ved ansettelse"
    },
    {
        "tag": "p",
        "class": "avsnitt",
        "html": "En arbeidsgiver må ikke i ansettelsesprosessen, herunder under intervju eller på annen måte, innhente opplysninger om søkerens seksuelle orientering, kjønnsidentitet og kjønnsuttrykk. Dette gjelder likevel ikke opplysninger om søkerens samlivsform dersom:",
        "text": "En arbeidsgiver må ikke i ansettelsesprosessen, herunder under intervju eller på annen måte, innhente opplysninger om søkerens seksuelle orientering, kjønnsidentitet og kjønnsuttrykk. Dette gjelder likevel ikke opplysninger om søkerens samlivsform dersom:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">innhentingen av opplysningene er begrunnet i stillingens karakter eller</td>\n</tr>",
        "text": "a)\tinnhentingen av opplysningene er begrunnet i stillingens karakter eller"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">det inngår i formålet for virksomheten å fremme bestemte religiøse, kulturelle eller politiske syn, og arbeidstakerens stilling vil være av betydning for gjennomføringen av formålet.</td>\n</tr>",
        "text": "b)\tdet inngår i formålet for virksomheten å fremme bestemte religiøse, kulturelle eller politiske syn, og arbeidstakerens stilling vil være av betydning for gjennomføringen av formålet."
    },
    {
        "tag": "p",
        "class": "avsnitt",
        "html": "Dersom slike opplysninger vil bli krevet, må dette angis i utlysningen av stillingen.",
        "text": "Dersom slike opplysninger vil bli krevet, må dette angis i utlysningen av stillingen."
    },
    null,
    null,
    {
        "tag": "span",
        "class": "paragrafValue",
        "html": "§ 17.",
        "text": "§ 17."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsgivers opplysningsplikt overfor arbeidssøker</em>",
        "text": "Arbeidsgivers opplysningsplikt overfor arbeidssøker"
    },
    {
        "tag": "p",
        "class": "avsnitt",
        "html": "En arbeidssøker som mener seg forbigått i strid med denne loven, kan kreve at arbeidsgiveren skriftlig gir opplysninger om den som ble ansatt. Arbeidsgiver skal opplyse om utdanning, praksis og andre formelle kvalifikasjoner.",
        "text": "En arbeidssøker som mener seg forbigått i strid med denne loven, kan kreve at arbeidsgiveren skriftlig gir opplysninger om den som ble ansatt. Arbeidsgiver skal opplyse om utdanning, praksis og andre formelle kvalifikasjoner."
    },
    null,
    null,
    {
        "tag": "span",
        "class": "paragrafValue",
        "html": "§ 18.",
        "text": "§ 18."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsgivers opplysningsplikt om lønn</em>",
        "text": "Arbeidsgivers opplysningsplikt om lønn"
    },
    {
        "tag": "p",
        "class": "avsnitt",
        "html": "En arbeidstaker som har mistanke om diskriminering ved lønnsfastsettelsen, kan kreve at arbeidsgiver skriftlig opplyser om lønnsnivå og kriteriene for fastsettelsen av lønn for den eller de vedkommende sammenlikner seg med.",
        "text": "En arbeidstaker som har mistanke om diskriminering ved lønnsfastsettelsen, kan kreve at arbeidsgiver skriftlig opplyser om lønnsnivå og kriteriene for fastsettelsen av lønn for den eller de vedkommende sammenlikner seg med."
    },
    {
        "tag": "p",
        "class": "avsnitt",
        "html": "Den som mottar opplysninger om lønn i medhold av denne bestemmelsen, har taushetsplikt og skal underskrive en taushetserklæring. Dette gjelder ikke opplysninger som omfattes av offentleglova.",
        "text": "Den som mottar opplysninger om lønn i medhold av denne bestemmelsen, har taushetsplikt og skal underskrive en taushetserklæring. Dette gjelder ikke opplysninger som omfattes av offentleglova."
    },
    {
        "tag": "p",
        "class": "avsnitt",
        "html": "Arbeidsgiver som utleverer lønnsopplysninger om en ansatt etter denne bestemmelsen skal samtidig informere vedkommende om hvilke opplysninger som er utlevert, og til hvem.",
        "text": "Arbeidsgiver som utleverer lønnsopplysninger om en ansatt etter denne bestemmelsen skal samtidig informere vedkommende om hvilke opplysninger som er utlevert, og til hvem."
    },
    null,
    null,
    {
        "tag": "span",
        "class": "paragrafValue",
        "html": "§ 19.",
        "text": "§ 19."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsgivers aktivitetsplikt</em>",
        "text": "Arbeidsgivers aktivitetsplikt"
    },
    {
        "tag": "p",
        "class": "avsnitt",
        "html": "Arbeidsgivere skal arbeide aktivt, målrettet og planmessig for å fremme lovens formål innenfor sin virksomhet. Aktivitetsplikten omfatter blant annet rekruttering, lønns- og arbeidsvilkår, forfremmelse, utviklingsmuligheter og beskyttelse mot trakassering. Aktivitetsplikten gjelder for:",
        "text": "Arbeidsgivere skal arbeide aktivt, målrettet og planmessig for å fremme lovens formål innenfor sin virksomhet. Aktivitetsplikten omfatter blant annet rekruttering, lønns- og arbeidsvilkår, forfremmelse, utviklingsmuligheter og beskyttelse mot trakassering. Aktivitetsplikten gjelder for:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">arbeidsgivere i privat sektor som jevnlig sysselsetter mer enn 50 ansatte og</td>\n</tr>",
        "text": "a)\tarbeidsgivere i privat sektor som jevnlig sysselsetter mer enn 50 ansatte og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">arbeidsgivere i offentlig sektor.</td>\n</tr>",
        "text": "b)\tarbeidsgivere i offentlig sektor."
    },
    null,
    null,
    {
        "tag": "span",
        "class": "paragrafValue",
        "html": "§ 20.",
        "text": "§ 20."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsgivers redegjørelsesplikt</em>",
        "text": "Arbeidsgivers redegjørelsesplikt"
    },
    {
        "tag": "p",
        "class": "avsnitt",
        "html": "Arbeidsgivere skal redegjøre for likestillingstiltak som er iverksatt og som planlegges iverksatt for å oppfylle aktivitetsplikten etter <a data-id=\"lov/2013-06-21-58/§19\" class=\" reference\" href=\"/lov/2013-06-21-58/%C2%A719\">§ 19</a>.",
        "text": "Arbeidsgivere skal redegjøre for likestillingstiltak som er iverksatt og som planlegges iverksatt for å oppfylle aktivitetsplikten etter § 19."
    },
    {
        "tag": "p",
        "class": "avsnitt",
        "html": "Redegjørelsesplikten gjelder for virksomheter som har aktivitetsplikt etter § 19 og som i lov er pålagt å utarbeide årsberetning. Disse skal ta redegjørelsene inn i virksomhetens årsberetning.",
        "text": "Redegjørelsesplikten gjelder for virksomheter som har aktivitetsplikt etter § 19 og som i lov er pålagt å utarbeide årsberetning. Disse skal ta redegjørelsene inn i virksomhetens årsberetning."
    },
    {
        "tag": "p",
        "class": "avsnitt",
        "html": "Redegjørelsesplikten gjelder også for offentlige myndigheter og offentlige virksomheter som ikke er pålagt å utarbeide årsberetning. Disse skal ta redegjørelsene inn i årsbudsjettet.",
        "text": "Redegjørelsesplikten gjelder også for offentlige myndigheter og offentlige virksomheter som ikke er pålagt å utarbeide årsberetning. Disse skal ta redegjørelsene inn i årsbudsjettet."
    },
    null,
    null,
    {
        "tag": "span",
        "class": "paragrafValue",
        "html": "§ 21.",
        "text": "§ 21."
    },
    {
        "tag": "span",
        "class": "paragrafTittel",
        "html": "<em class=\" \">Arbeidsgivers plikt til å forebygge og forhindre trakassering</em>",
        "text": "Arbeidsgivers plikt til å forebygge og forhindre trakassering"
    },
    {
        "tag": "p",
        "class": "avsnitt",
        "html": "Arbeidsgivere skal forebygge og søke å hindre at det forekommer trakassering i strid med <a data-id=\"lov/2013-06-21-58/§8\" class=\" reference\" href=\"/lov/2013-06-21-58/%C2%A78\">§ 8</a>.",
        "text": "Arbeidsgivere skal forebygge og søke å hindre at det forekommer trakassering i strid med § 8."
    },
    {
        "tag": "h2",
        "class": "",
        "html": "Kapittel 5 Håndheving, bevisbyrde og reaksjoner",
        "text": "Kapittel 5 Håndheving, bevisbyrde og reaksjoner"
    },
    null,
    null,
    {
        "tag": "span",
        "class": "paragrafValue",
        "html": "§ 22.",
        "text": "§ 22."
    },
    {
        "tag": "span",
        "class": "paragrafTittel",
        "html": "<em class=\" \">Håndheving av loven</em>",
        "text": "Håndheving av loven"
    },
    {
        "tag": "p",
        "class": "avsnitt",
        "html": "Likestillings- og diskrimineringsombudet og Likestillings- og diskrimineringsnemnda skal håndheve og medvirke til gjennomføringen av denne loven, jf. diskrimineringsombudsloven. Ombudet og nemnda skal likevel ikke håndheve reglene om:",
        "text": "Likestillings- og diskrimineringsombudet og Likestillings- og diskrimineringsnemnda skal håndheve og medvirke til gjennomføringen av denne loven, jf. diskrimineringsombudsloven. Ombudet og nemnda skal likevel ikke håndheve reglene om:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">aktivt likestillingsarbeid i <a data-id=\"lov/2013-06-21-58/kap3\" class=\" reference\" href=\"/lov/2013-06-21-58/kap3\">kapittel 3</a> og <a data-id=\"lov/2013-06-21-58/§19\" class=\" reference\" href=\"/lov/2013-06-21-58/%C2%A719\">§ 19</a>,</td>\n</tr>",
        "text": "a)\taktivt likestillingsarbeid i kapittel 3 og § 19,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">behandling av lønnsopplysninger i <a data-id=\"lov/2013-06-21-58/§18\" class=\" reference\" href=\"/lov/2013-06-21-58/%C2%A718\">§ 18</a> andre ledd eller</td>\n</tr>",
        "text": "b)\tbehandling av lønnsopplysninger i § 18 andre ledd eller"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">oppreisning og erstatning i <a data-id=\"lov/2013-06-21-58/§24\" class=\" reference\" href=\"/lov/2013-06-21-58/%C2%A724\">§ 24</a>.</td>\n</tr>",
        "text": "c)\toppreisning og erstatning i § 24."
    },
    null,
    null,
    {
        "tag": "span",
        "class": "paragrafValue",
        "html": "§ 23.",
        "text": "§ 23."
    },
    {
        "tag": "span",
        "class": "paragrafTittel",
        "html": "<em class=\" \">Bevisbyrde</em>",
        "text": "Bevisbyrde"
    },
    {
        "tag": "p",
        "class": "avsnitt",
        "html": "Det skal legges til grunn at diskriminering har funnet sted hvis:",
        "text": "Det skal legges til grunn at diskriminering har funnet sted hvis:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">det foreligger omstendigheter som gir grunn til å tro at det har skjedd diskriminering og</td>\n</tr>",
        "text": "a)\tdet foreligger omstendigheter som gir grunn til å tro at det har skjedd diskriminering og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">den ansvarlige ikke sannsynliggjør at diskriminering likevel ikke har funnet sted.</td>\n</tr>",
        "text": "b)\tden ansvarlige ikke sannsynliggjør at diskriminering likevel ikke har funnet sted."
    },
    {
        "tag": "p",
        "class": "avsnitt",
        "html": "Dette gjelder ved påståtte brudd på bestemmelsene i <a data-id=\"lov/2013-06-21-58/kap2\" class=\" reference\" href=\"/lov/2013-06-21-58/kap2\">kapittel 2</a> og <a data-id=\"lov/2013-06-21-58/§15\" class=\" reference\" href=\"/lov/2013-06-21-58/%C2%A715\">§§ 15</a> og <a data-id=\"lov/2013-06-21-58/§16\" class=\" reference\" href=\"/lov/2013-06-21-58/%C2%A716\">16</a>.",
        "text": "Dette gjelder ved påståtte brudd på bestemmelsene i kapittel 2 og §§ 15 og 16."
    },
    null,
    null,
    {
        "tag": "span",
        "class": "paragrafValue",
        "html": "§ 24.",
        "text": "§ 24."
    },
    {
        "tag": "span",
        "class": "paragrafTittel",
        "html": "<em class=\" \">Oppreisning og erstatning</em>",
        "text": "Oppreisning og erstatning"
    },
    {
        "tag": "p",
        "class": "avsnitt",
        "html": "Den som er blitt diskriminert kan kreve oppreisning og erstatning. Dette gjelder ved brudd på bestemmelsene i <a data-id=\"lov/2013-06-21-58/kap2\" class=\" reference\" href=\"/lov/2013-06-21-58/kap2\">kapittel 2</a> og <a data-id=\"lov/2013-06-21-58/§15\" class=\" reference\" href=\"/lov/2013-06-21-58/%C2%A715\">§§ 15</a> og <a data-id=\"lov/2013-06-21-58/§16\" class=\" reference\" href=\"/lov/2013-06-21-58/%C2%A716\">16</a>.",
        "text": "Den som er blitt diskriminert kan kreve oppreisning og erstatning. Dette gjelder ved brudd på bestemmelsene i kapittel 2 og §§ 15 og 16."
    },
    {
        "tag": "p",
        "class": "avsnitt",
        "html": "I ansettelsesforhold gjelder ansvaret uavhengig av om arbeidsgiveren kan bebreides for diskrimineringen. På andre samfunnsområder gjelder ansvaret dersom den som har diskriminert kan bebreides for dette.",
        "text": "I ansettelsesforhold gjelder ansvaret uavhengig av om arbeidsgiveren kan bebreides for diskrimineringen. På andre samfunnsområder gjelder ansvaret dersom den som har diskriminert kan bebreides for dette."
    },
    {
        "tag": "p",
        "class": "avsnitt",
        "html": "Erstatningen skal dekke økonomisk tap som følge av diskrimineringen. Oppreisning for ikke-økonomisk skade fastsettes til det som er rimelig ut fra skadens omfang og art, partenes forhold og omstendighetene for øvrig.",
        "text": "Erstatningen skal dekke økonomisk tap som følge av diskrimineringen. Oppreisning for ikke-økonomisk skade fastsettes til det som er rimelig ut fra skadens omfang og art, partenes forhold og omstendighetene for øvrig."
    },
    {
        "tag": "p",
        "class": "avsnitt",
        "html": "Disse reglene begrenser ikke personens rett til å kreve oppreisning og erstatning etter alminnelige erstatningsregler.",
        "text": "Disse reglene begrenser ikke personens rett til å kreve oppreisning og erstatning etter alminnelige erstatningsregler."
    },
    null,
    null,
    {
        "tag": "span",
        "class": "paragrafValue",
        "html": "§ 25.",
        "text": "§ 25."
    },
    {
        "tag": "span",
        "class": "paragrafTittel",
        "html": "<em class=\" \">Organisasjoners adgang til å opptre som fullmektig</em>",
        "text": "Organisasjoners adgang til å opptre som fullmektig"
    },
    {
        "tag": "p",
        "class": "avsnitt",
        "html": "I saker som behandles av Likestillings- og diskrimineringsombudet og Likestillings- og diskrimineringsnemnda, kan en organisasjon som helt eller delvis har til formål å arbeide mot diskriminering brukes som fullmektig.",
        "text": "I saker som behandles av Likestillings- og diskrimineringsombudet og Likestillings- og diskrimineringsnemnda, kan en organisasjon som helt eller delvis har til formål å arbeide mot diskriminering brukes som fullmektig."
    },
    {
        "tag": "p",
        "class": "avsnitt",
        "html": "I saker for domstolene kan en person utpekt av og med tilknytning til en organisasjon som helt eller delvis har til formål å arbeide mot diskriminering, brukes som prosessfullmektig. Dette gjelder ikke for Høyesterett. Retten kan nekte å godta en prosessfullmakt hvis det etter rettens skjønn er fare for at prosessfullmektigen ikke har tilstrekkelige kvalifikasjoner til å ivareta partens interesser på en tilfredsstillende måte. En prosessfullmektig skal ved siden av fullmakt som nevnt i <a data-id=\"lov/2005-06-17-90/§3-4\" class=\" reference\" href=\"/lov/2005-06-17-90/%C2%A73-4\">tvisteloven § 3-4</a> til samme tid fremlegge skriftlig orientering fra organisasjonen om prosessfullmektigens kvalifikasjoner.",
        "text": "I saker for domstolene kan en person utpekt av og med tilknytning til en organisasjon som helt eller delvis har til formål å arbeide mot diskriminering, brukes som prosessfullmektig. Dette gjelder ikke for Høyesterett. Retten kan nekte å godta en prosessfullmakt hvis det etter rettens skjønn er fare for at prosessfullmektigen ikke har tilstrekkelige kvalifikasjoner til å ivareta partens interesser på en tilfredsstillende måte. En prosessfullmektig skal ved siden av fullmakt som nevnt i tvisteloven § 3-4 til samme tid fremlegge skriftlig orientering fra organisasjonen om prosessfullmektigens kvalifikasjoner."
    },
    {
        "tag": "h2",
        "class": "",
        "html": "Kapittel 6 Ikrafttredelse m.m.",
        "text": "Kapittel 6 Ikrafttredelse m.m."
    },
    null,
    null,
    {
        "tag": "span",
        "class": "paragrafValue",
        "html": "§ 26.",
        "text": "§ 26."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse</em>",
        "text": "Ikrafttredelse"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    },
    null,
    null,
    {
        "tag": "span",
        "class": "paragrafValue",
        "html": "§ 27.",
        "text": "§ 27."
    },
    {
        "tag": "span",
        "class": "paragrafTittel",
        "html": "<em class=\" \">Videreføring av forskrifter</em>",
        "text": "Videreføring av forskrifter"
    },
    {
        "tag": "p",
        "class": "avsnitt",
        "html": "Forskrifter gitt i medhold av <a data-id=\"lov/2005-06-17-62\" class=\" reference\" href=\"/lov/2005-06-17-62\">lov 17. juni 2005 nr. 62</a> om arbeidsmiljø, arbeidstid og stillingsvern mv. og <a data-id=\"lov/1978-06-09-45\" class=\" reference\" href=\"/lov/1978-06-09-45\">lov 9. juni 1978 nr. 45</a> om likestilling mellom kjønnene gjelder også etter at loven her har trådt i kraft.",
        "text": "Forskrifter gitt i medhold av lov 17. juni 2005 nr. 62 om arbeidsmiljø, arbeidstid og stillingsvern mv. og lov 9. juni 1978 nr. 45 om likestilling mellom kjønnene gjelder også etter at loven her har trådt i kraft."
    }
]