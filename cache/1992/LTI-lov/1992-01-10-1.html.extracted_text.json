[
    {
        "tag": "p",
        "class": "marg",
        "html": "<a data-id=\"forarbeid/otprp-24-199192\" class=\" reference\" href=\"/forarbeid/otprp-24-199192\">Ot.prp.nr.24 (1991–1992)</a>, <a data-id=\"forarbeid/inns-o-32-199192\" class=\" reference\" href=\"/forarbeid/inns-o-32-199192\">Innst.O.nr.32 (1991–1992)</a>, Besl.O.nr.32 (1991–1992). Odels- og lagtingsvedtak hhv. 16. og 19. desember 1991. Fremmet av Finans- og tolldepartementet.",
        "text": "Ot.prp.nr.24 (1991–1992), Innst.O.nr.32 (1991–1992), Besl.O.nr.32 (1991–1992). Odels- og lagtingsvedtak hhv. 16. og 19. desember 1991. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt gjøres følgende endringer:",
        "text": "I lov av 18. august 1911 nr. 8 om skatt av formue og inntekt gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1911-08-18-8/§26\" class=\" reference\" href=\"/lov/1911-08-18-8/%C2%A726\">§ 26</a> bokstav k annet ledd skal lyde:",
        "text": "§ 26 bokstav k annet ledd skal lyde:"
    },
    {
        "tag": "p",
        "class": "avsnitt",
        "html": "Dersom institusjoner av den under bokstav i og k nevnte art – unntatt soldathjem på ekserserplassene, fiskerhjem og sjømannshjem (sjømannshoteller) som hører under Statens Velferdsfond for Sjømenn – driver økonomisk virksomhet – derunder også bortleie av fast eiendom, som delvis benyttes til eget bruk – blir den deri nedlagte formue og den derav vunne inntekt å beskatte overensstemmende med skattelovens alminnelige regler. Det samme gjelder kirker, kirkesamfunn og menigheter, for så vidt angår økonomisk virksomhet, som ligger utenfor det egentlige kirkelige eller forsorgsmessige arbeid. Gevinst ved avhendelse eller ved erstatning for tap av driftsmiddel som har vært nyttet i den økonomiske virksomhet og vært gjenstand for avskrivning, regnes som inntekt, dog ikke med et høyere beløp enn det som er kommet til fradrag som avskrivninger med virkning for inntektsskatten. Den økonomiske virksomhet leder likevel ikke til skatteplikt etter dette ledd, dersom virksomhetens omsetning i inntektsåret ikke overstiger kr. 70 000.",
        "text": "Dersom institusjoner av den under bokstav i og k nevnte art – unntatt soldathjem på ekserserplassene, fiskerhjem og sjømannshjem (sjømannshoteller) som hører under Statens Velferdsfond for Sjømenn – driver økonomisk virksomhet – derunder også bortleie av fast eiendom, som delvis benyttes til eget bruk – blir den deri nedlagte formue og den derav vunne inntekt å beskatte overensstemmende med skattelovens alminnelige regler. Det samme gjelder kirker, kirkesamfunn og menigheter, for så vidt angår økonomisk virksomhet, som ligger utenfor det egentlige kirkelige eller forsorgsmessige arbeid. Gevinst ved avhendelse eller ved erstatning for tap av driftsmiddel som har vært nyttet i den økonomiske virksomhet og vært gjenstand for avskrivning, regnes som inntekt, dog ikke med et høyere beløp enn det som er kommet til fradrag som avskrivninger med virkning for inntektsskatten. Den økonomiske virksomhet leder likevel ikke til skatteplikt etter dette ledd, dersom virksomhetens omsetning i inntektsåret ikke overstiger kr. 70 000."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "I <a data-id=\"lov/1969-06-19-66\" class=\" reference\" href=\"/lov/1969-06-19-66\">lov av 19. juni 1969 nr. 66</a> om merverdiavgift gjøres følgende endringer:",
        "text": "I lov av 19. juni 1969 nr. 66 om merverdiavgift gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1969-06-19-66/§5\" class=\" reference\" href=\"/lov/1969-06-19-66/%C2%A75\">§ 5</a> første ledd nr. 1 bokstav d skal lyde:",
        "text": "§ 5 første ledd nr. 1 bokstav d skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">Veldedige og allmennyttige institusjoner og organisasjoner, av prospektkort, brosjyrer, kalendere og andre gjenstander av ubetydelig verdi, forutsatt at det skjer leilighetsvis og er ledd i vedkommende institusjons eller organisasjons virksomhet.</td></tr>",
        "text": "d)\tVeldedige og allmennyttige institusjoner og organisasjoner, av prospektkort, brosjyrer, kalendere og andre gjenstander av ubetydelig verdi, forutsatt at det skjer leilighetsvis og er ledd i vedkommende institusjons eller organisasjons virksomhet."
    },
    {
        "tag": "p",
        "class": "avsnitt",
        "html": "<a data-id=\"lov/1969-06-19-66/§14\" class=\" reference\" href=\"/lov/1969-06-19-66/%C2%A714\">§ 14</a> annet ledd nr. 4 nytt annet ledd skal lyde:",
        "text": "§ 14 annet ledd nr. 4 nytt annet ledd skal lyde:"
    },
    {
        "tag": "p",
        "class": "avsnitt",
        "html": "Avgift skal ikke svares av tjenester som ytes personlig og vederlagsfritt direkte til veldedige og allmennyttige institusjoner og organisasjoner. Departementet kan gi forskrifter om avgrensing og gjennomføring av bestemmelsen i første punktum.",
        "text": "Avgift skal ikke svares av tjenester som ytes personlig og vederlagsfritt direkte til veldedige og allmennyttige institusjoner og organisasjoner. Departementet kan gi forskrifter om avgrensing og gjennomføring av bestemmelsen i første punktum."
    },
    {
        "tag": "p",
        "class": "avsnitt",
        "html": "<a data-id=\"lov/1969-06-19-66/§18\" class=\" reference\" href=\"/lov/1969-06-19-66/%C2%A718\">§ 18</a> nytt fjerde og femte ledd skal lyde:",
        "text": "§ 18 nytt fjerde og femte ledd skal lyde:"
    },
    {
        "tag": "p",
        "class": "avsnitt",
        "html": "Ved salg fra veldedige og allmennyttige institusjoner og organisasjoner av gjenstander til betydelig overpris, regnes vederlag som overstiger alminnelig omsetningsverdi ikke med i beregningsgrunnlaget.",
        "text": "Ved salg fra veldedige og allmennyttige institusjoner og organisasjoner av gjenstander til betydelig overpris, regnes vederlag som overstiger alminnelig omsetningsverdi ikke med i beregningsgrunnlaget."
    },
    {
        "tag": "p",
        "class": "avsnitt",
        "html": "Departementet kan gi forskrifter om avgrensing og gjennomføring av bestemmelsen i fjerde ledd.",
        "text": "Departementet kan gi forskrifter om avgrensing og gjennomføring av bestemmelsen i fjerde ledd."
    },
    {
        "tag": "p",
        "class": "avsnitt",
        "html": "<a data-id=\"lov/1969-06-19-66/§28\" class=\" reference\" href=\"/lov/1969-06-19-66/%C2%A728\">§ 28</a> første ledd skal lyde:",
        "text": "§ 28 første ledd skal lyde:"
    },
    {
        "tag": "p",
        "class": "avsnitt",
        "html": "Registrering skal skje når den næringsdrivendes omsetning og avgiftspliktige uttak av varer og tjenester til sammen har oversteget kr. 12.000 i en periode på 12 måneder. For veldedige og allmennyttige institusjoner og organisasjoner inntrer registreringsplikten etter første punktum når omsetning og avgiftspliktige uttak av varer og tjenester til sammen har oversteget kr. 70.000 i en periode på 12 måneder. Avgiftsmyndighetene kan samtykke i at registrering skjer før det tidspunkt som er nevnt i første og annet punktum når særlige forhold foreligger.",
        "text": "Registrering skal skje når den næringsdrivendes omsetning og avgiftspliktige uttak av varer og tjenester til sammen har oversteget kr. 12.000 i en periode på 12 måneder. For veldedige og allmennyttige institusjoner og organisasjoner inntrer registreringsplikten etter første punktum når omsetning og avgiftspliktige uttak av varer og tjenester til sammen har oversteget kr. 70.000 i en periode på 12 måneder. Avgiftsmyndighetene kan samtykke i at registrering skjer før det tidspunkt som er nevnt i første og annet punktum når særlige forhold foreligger."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]