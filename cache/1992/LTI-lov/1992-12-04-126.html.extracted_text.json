[
    {
        "tag": "p",
        "class": "marg",
        "html": "<a data-id=\"forarbeid/otprp-77-199192\" class=\" reference\" href=\"/forarbeid/otprp-77-199192\">Ot.prp.nr.77 (1991–1992)</a>, <a data-id=\"forarbeid/inns-o-1-199293\" class=\" reference\" href=\"/forarbeid/inns-o-1-199293\">Innst.O.nr.1 (1992–1993)</a>, Besl.O.nr.1 (1992–1993). Odels- og lagtingsvedtak hhv. 26. oktober og 4. november 1992. Fremja av Kulturdepartementet.",
        "text": "Ot.prp.nr.77 (1991–1992), Innst.O.nr.1 (1992–1993), Besl.O.nr.1 (1992–1993). Odels- og lagtingsvedtak hhv. 26. oktober og 4. november 1992. Fremja av Kulturdepartementet."
    },
    {
        "tag": "h2",
        "class": "",
        "html": "Kapittel I. Innleiande føresegner",
        "text": "Kapittel I. Innleiande føresegner"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Føremål</em>",
        "text": "Føremål"
    },
    {
        "tag": "p",
        "class": "avsnitt",
        "html": "Føremålet med denne lova er å tryggja arkiv som har monaleg kulturelt eller forskingsmessig verde eller som inneheld rettsleg eller viktig forvaltningsmessig dokumentasjon, slik at desse kan verta tekne vare på og gjorde tilgjengelege for ettertida.",
        "text": "Føremålet med denne lova er å tryggja arkiv som har monaleg kulturelt eller forskingsmessig verde eller som inneheld rettsleg eller viktig forvaltningsmessig dokumentasjon, slik at desse kan verta tekne vare på og gjorde tilgjengelege for ettertida."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Definisjonar</em>",
        "text": "Definisjonar"
    },
    {
        "tag": "p",
        "class": "avsnitt",
        "html": "I denne lova vert desse omgrepa nytta slik:",
        "text": "I denne lova vert desse omgrepa nytta slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">Dokument: medium som lagrar informasjon for seinare lesing, lyding, framsyning eller overføring.</td></tr>",
        "text": "a.\tDokument: medium som lagrar informasjon for seinare lesing, lyding, framsyning eller overføring."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">Arkiv: dokument som vert til som lekk i ei verksemd.</td></tr>",
        "text": "b.\tArkiv: dokument som vert til som lekk i ei verksemd."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">Statleg arkiv: arkiv skapt av statleg organ.</td></tr>",
        "text": "c.\tStatleg arkiv: arkiv skapt av statleg organ."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">Kommunalt arkiv: arkiv skapt av fylkeskommunalt eller kommunalt organ.</td></tr>",
        "text": "d.\tKommunalt arkiv: arkiv skapt av fylkeskommunalt eller kommunalt organ."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e.\t</td><td class=\" morTableVerticalAlignTop morTableAlignLeft\">Offentleg arkiv: statleg eller kommunalt arkiv.</td></tr>",
        "text": "e.\tOffentleg arkiv: statleg eller kommunalt arkiv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f.\t</td><td class=\" morTableVerticalAlignTop morTableAlignLeft\">Privat arkiv: arkiv som ikkje er offentleg arkiv.</td></tr>",
        "text": "f.\tPrivat arkiv: arkiv som ikkje er offentleg arkiv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">g.\t</td><td class=\" morTableVerticalAlignTop morTableAlignLeft\">Offentleg organ: statleg, fylkeskommunal eller kommunal institusjon eller eining.</td></tr>",
        "text": "g.\tOffentleg organ: statleg, fylkeskommunal eller kommunal institusjon eller eining."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Geografisk verkeområde</em>",
        "text": "Geografisk verkeområde"
    },
    {
        "tag": "p",
        "class": "avsnitt",
        "html": "Kongen kan fastsetja at lova òg skal gjelda for Svalbard, Jan Mayen, dei norske bilanda i Antarktis og den norske delen av kontinentalsokkelen.",
        "text": "Kongen kan fastsetja at lova òg skal gjelda for Svalbard, Jan Mayen, dei norske bilanda i Antarktis og den norske delen av kontinentalsokkelen."
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Arkivverket</em>",
        "text": "Arkivverket"
    },
    {
        "tag": "p",
        "class": "avsnitt",
        "html": "Riksarkivet og statsarkiva utgjer det statlege arkivverket, som vert leia av Riksarkivaren.",
        "text": "Riksarkivet og statsarkiva utgjer det statlege arkivverket, som vert leia av Riksarkivaren."
    },
    {
        "tag": "p",
        "class": "avsnitt",
        "html": "Om ikkje anna vert uttrykkjeleg fastsett, kan Riksarkivaren delegera avgjerdsfullmakter til leiarane for statsarkiva.",
        "text": "Om ikkje anna vert uttrykkjeleg fastsett, kan Riksarkivaren delegera avgjerdsfullmakter til leiarane for statsarkiva."
    },
    {
        "tag": "h2",
        "class": "",
        "html": "Kapittel II. Offentlege arkiv",
        "text": "Kapittel II. Offentlege arkiv"
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Verkeområde</em>",
        "text": "Verkeområde"
    },
    {
        "tag": "p",
        "class": "avsnitt",
        "html": "Føresegnene i dette kapitlet gjeld for alle offentlege organ med unnatak for Stortinget, Riksrevisjonen, Stortingets ombodsmann for forvaltninga og andre organ for Stortinget.",
        "text": "Føresegnene i dette kapitlet gjeld for alle offentlege organ med unnatak for Stortinget, Riksrevisjonen, Stortingets ombodsmann for forvaltninga og andre organ for Stortinget."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Arkivansvaret</em>",
        "text": "Arkivansvaret"
    },
    {
        "tag": "p",
        "class": "avsnitt",
        "html": "Offentlege organ pliktar å ha arkiv, og desse skal vera ordna og innretta slik at dokumenta er tryggja som informasjonskjelder for samtid og ettertid.",
        "text": "Offentlege organ pliktar å ha arkiv, og desse skal vera ordna og innretta slik at dokumenta er tryggja som informasjonskjelder for samtid og ettertid."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Rettleiings- og tilsynsansvar</em>",
        "text": "Rettleiings- og tilsynsansvar"
    },
    {
        "tag": "p",
        "class": "avsnitt",
        "html": "Riksarkivaren har rettleiings- og tilsynsansvar for arkivarbeidet i offentlege organ. Riksarkivaren kan",
        "text": "Riksarkivaren har rettleiings- og tilsynsansvar for arkivarbeidet i offentlege organ. Riksarkivaren kan"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">krevja seg førelagt for godkjenning journalsystem, arkivnøklar, arkivinstruksar m.m.</td></tr>",
        "text": "a.\tkrevja seg førelagt for godkjenning journalsystem, arkivnøklar, arkivinstruksar m.m."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">inspisera arkiv.</td></tr>",
        "text": "b.\tinspisera arkiv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">gje pålegg som er naudsynte for å oppfylla føresegner gjevne i eller i medhald av denne lova.</td></tr>",
        "text": "c.\tgje pålegg som er naudsynte for å oppfylla føresegner gjevne i eller i medhald av denne lova."
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Opplysningsplikt</em>",
        "text": "Opplysningsplikt"
    },
    {
        "tag": "p",
        "class": "avsnitt",
        "html": "På førespurnad frå Riksarkivaren pliktar offentlege organ å gje opplysningar om tilhøve som gjeld arkiva, og som kan ha verknad for oppfyllinga av føremåla med lova. Riksarkivaren kan be om regelmessige rapportar.",
        "text": "På førespurnad frå Riksarkivaren pliktar offentlege organ å gje opplysningar om tilhøve som gjeld arkiva, og som kan ha verknad for oppfyllinga av føremåla med lova. Riksarkivaren kan be om regelmessige rapportar."
    },
    {
        "tag": "p",
        "class": "avsnitt",
        "html": "Plikta til å gje opplysningar etter første leden gjeld ubunde av teieplikt fastsett i lov eller i medhald av lov.",
        "text": "Plikta til å gje opplysningar etter første leden gjeld ubunde av teieplikt fastsett i lov eller i medhald av lov."
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Kassasjon m.m.</em>",
        "text": "Kassasjon m.m."
    },
    {
        "tag": "p",
        "class": "avsnitt",
        "html": "Utan i samsvar med føresegner gjevne i medhald av <a data-id=\"lov/1992-12-04-126/§12\" class=\" reference\" href=\"/lov/1992-12-04-126/%C2%A712\">§ 12</a> i denne lova eller etter særskilt samtykke frå Riksarkivaren, kan ikkje arkivmateriale",
        "text": "Utan i samsvar med føresegner gjevne i medhald av § 12 i denne lova eller etter særskilt samtykke frå Riksarkivaren, kan ikkje arkivmateriale"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">avhendast.</td></tr>",
        "text": "a.\tavhendast."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">førast ut or landet, dersom dette ikkje representerer ein naudsynt del av den forvaltningsmessige eller rettslege bruken av dokumenta.</td></tr>",
        "text": "b.\tførast ut or landet, dersom dette ikkje representerer ein naudsynt del av den forvaltningsmessige eller rettslege bruken av dokumenta."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">kasserast. Dette forbodet går framom føresegner om kassasjon i eller i medhald av andre lover. Personregister eller delar av personregister kan likevel slettast etter føresegnene i <a data-id=\"lov/1978-06-09-48\" class=\" reference\" href=\"/lov/1978-06-09-48\">lov av 9. juni 1978 nr. 48</a> om personregistre m.m. Slik sletting kan først gjerast etter at det er innhenta fråsegn frå Riksarkivaren.</td></tr>",
        "text": "c.\tkasserast. Dette forbodet går framom føresegner om kassasjon i eller i medhald av andre lover. Personregister eller delar av personregister kan likevel slettast etter føresegnene i lov av 9. juni 1978 nr. 48 om personregistre m.m. Slik sletting kan først gjerast etter at det er innhenta fråsegn frå Riksarkivaren."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d.\t</td><td class=\" morTableVerticalAlignTop morTableAlignLeft\">rettast på ein slik måte at tidlegare urette eller ufullstendige opplysningar vert sletta, dersom desse har hatt noko å seia for saksførebuinga, vedtak eller anna som etter føremålet med denne lova bør kunna dokumenterast. Føresegner om sletting gjevne i medhald av § 8 siste leden og § 11 i <a data-id=\"lov/1978-06-09-48/§11\" class=\" reference\" href=\"/lov/1978-06-09-48/%C2%A711\">lov av 9. juni 1978 nr. 48</a> om personregistre m.m. gjeld likevel uinnskrenka.</td></tr>",
        "text": "d.\trettast på ein slik måte at tidlegare urette eller ufullstendige opplysningar vert sletta, dersom desse har hatt noko å seia for saksførebuinga, vedtak eller anna som etter føremålet med denne lova bør kunna dokumenterast. Føresegner om sletting gjevne i medhald av § 8 siste leden og § 11 i lov av 9. juni 1978 nr. 48 om personregistre m.m. gjeld likevel uinnskrenka."
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Avlevering</em>",
        "text": "Avlevering"
    },
    {
        "tag": "p",
        "class": "avsnitt",
        "html": "Statlege arkiv skal avleverast til Arkivverket i samsvar med dei føresegnene som vert fastsette i medhald av <a data-id=\"lov/1992-12-04-126/§12\" class=\" reference\" href=\"/lov/1992-12-04-126/%C2%A712\">§ 12</a> i denne lova.",
        "text": "Statlege arkiv skal avleverast til Arkivverket i samsvar med dei føresegnene som vert fastsette i medhald av § 12 i denne lova."
    },
    {
        "tag": "p",
        "class": "avsnitt",
        "html": "Riksarkivaren kan likevel gje samtykke til at statlege arkiv vert avleverte til institusjonar utanfor Arkivverket, eller at dei framleis skal oppbevarast av det arkivskapande organet.",
        "text": "Riksarkivaren kan likevel gje samtykke til at statlege arkiv vert avleverte til institusjonar utanfor Arkivverket, eller at dei framleis skal oppbevarast av det arkivskapande organet."
    },
    {
        "tag": "p",
        "class": "avsnitt",
        "html": "Riksarkivaren kan fastsetja at kommunale arkiv skal avleverast til Arkivverket eller annan institusjon, dersom dette er naudsynt for å tryggja arkivet eller når særlege omsyn tilseier dette.",
        "text": "Riksarkivaren kan fastsetja at kommunale arkiv skal avleverast til Arkivverket eller annan institusjon, dersom dette er naudsynt for å tryggja arkivet eller når særlege omsyn tilseier dette."
    },
    {
        "tag": "p",
        "class": "avsnitt",
        "html": "Ved avlevering til Arkivverket overtek Riksarkivaren råderetten over arkivet.",
        "text": "Ved avlevering til Arkivverket overtek Riksarkivaren råderetten over arkivet."
    },
    {
        "tag": "p",
        "class": "avsnitt",
        "html": "Kostnadene ved avlevering skal dekkjast av det avleverande organet.",
        "text": "Kostnadene ved avlevering skal dekkjast av det avleverande organet."
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Refusjon</em>",
        "text": "Refusjon"
    },
    {
        "tag": "p",
        "class": "avsnitt",
        "html": "Riksarkivaren kan krevja refusjon frå avleverande organ for dei meirkostnadene Arkivverket vert påført, dersom det viser seg at arkivet tidlegare ikkje har vore handsama i samsvar med gjeldande føresegner.",
        "text": "Riksarkivaren kan krevja refusjon frå avleverande organ for dei meirkostnadene Arkivverket vert påført, dersom det viser seg at arkivet tidlegare ikkje har vore handsama i samsvar med gjeldande føresegner."
    },
    {
        "tag": "p",
        "class": "avsnitt",
        "html": "Dersom eit offentleg arkiv som framleis er i aktiv bruk, må avleverast til Arkivverket, kan Riksarkivaren som vilkår for avleveringa krevja at meirkostnader ved å måtta henta fram dokument m.m. vert dekte av vedkomande organ.",
        "text": "Dersom eit offentleg arkiv som framleis er i aktiv bruk, må avleverast til Arkivverket, kan Riksarkivaren som vilkår for avleveringa krevja at meirkostnader ved å måtta henta fram dokument m.m. vert dekte av vedkomande organ."
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Utfyllande føresegner</em>",
        "text": "Utfyllande føresegner"
    },
    {
        "tag": "p",
        "class": "avsnitt",
        "html": "Kongen gjev utfyllande føresegner om journalsystem, arkivnøklar, arkivinstruksar, dokumentkvalitet, arkivutstyr, arkivlokale, arkivavgrensingar, kassasjon, bortsetjingsarkiv, avlevering, refusjonsreglar m.m., og om rett til å klaga over Riksarkivarens avgjerder.",
        "text": "Kongen gjev utfyllande føresegner om journalsystem, arkivnøklar, arkivinstruksar, dokumentkvalitet, arkivutstyr, arkivlokale, arkivavgrensingar, kassasjon, bortsetjingsarkiv, avlevering, refusjonsreglar m.m., og om rett til å klaga over Riksarkivarens avgjerder."
    },
    {
        "tag": "h2",
        "class": "",
        "html": "Kapittel III. Private arkiv",
        "text": "Kapittel III. Private arkiv"
    },
    null,
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "span",
        "class": "paragrafTittel",
        "html": "<em class=\" \">Oversyn og registrering</em>",
        "text": "Oversyn og registrering"
    },
    {
        "tag": "p",
        "class": "avsnitt",
        "html": "Riksarkivaren skal",
        "text": "Riksarkivaren skal"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">halda oversyn over verneverdige privatarkiv.</td></tr>",
        "text": "a.\thalda oversyn over verneverdige privatarkiv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">føra register over privatarkiv som er tekne vare på av offentlege og private oppbevaringsinstitusjonar.</td></tr>",
        "text": "b.\tføra register over privatarkiv som er tekne vare på av offentlege og private oppbevaringsinstitusjonar."
    },
    {
        "tag": "p",
        "class": "avsnitt",
        "html": "Riksarkivaren kan registrera visse privatarkiv som særskilt verneverdige. Melding om slik registrering skal sendast arkiveigaren.",
        "text": "Riksarkivaren kan registrera visse privatarkiv som særskilt verneverdige. Melding om slik registrering skal sendast arkiveigaren."
    },
    null,
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "span",
        "class": "paragrafTittel",
        "html": "<em class=\" \">Retningsliner</em>",
        "text": "Retningsliner"
    },
    {
        "tag": "p",
        "class": "avsnitt",
        "html": "Riksarkivaren gjev nærare retningsliner for arbeidet med privatarkiv i Arkivverket. Riksarkivaren kan fastsetja at desse retningslinene óg heilt eller delvis skal gjelda for",
        "text": "Riksarkivaren gjev nærare retningsliner for arbeidet med privatarkiv i Arkivverket. Riksarkivaren kan fastsetja at desse retningslinene óg heilt eller delvis skal gjelda for"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">andre offentlege organ som arbeider med å ta vare på privatarkiv.</td></tr>",
        "text": "a.\tandre offentlege organ som arbeider med å ta vare på privatarkiv."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">private institusjonar som arbeider for å ta vare på privatarkiv, og som mottek offentleg tilskot til dette arbeidet.</td></tr>",
        "text": "b.\tprivate institusjonar som arbeider for å ta vare på privatarkiv, og som mottek offentleg tilskot til dette arbeidet."
    },
    null,
    null,
    {
        "tag": "span",
        "class": "paragrafValue",
        "html": "§ 15.",
        "text": "§ 15."
    },
    {
        "tag": "span",
        "class": "paragrafTittel",
        "html": "<em class=\" \">Opplysningsplikt</em>",
        "text": "Opplysningsplikt"
    },
    {
        "tag": "p",
        "class": "avsnitt",
        "html": "Arkiveigar som har fått melding frå Riksarkivaren om at arkivet er særskilt verneverdig, jf. <a data-id=\"lov/1992-12-04-126/§13\" class=\" reference\" href=\"/lov/1992-12-04-126/%C2%A713\">§ 13</a> andre leden, pliktar å gje melding til Riksarkivaren når arkivet skiftar eigar, heilt eller delvis vert planlagt ført ut or landet eller står i fare for å gå tapt.",
        "text": "Arkiveigar som har fått melding frå Riksarkivaren om at arkivet er særskilt verneverdig, jf. § 13 andre leden, pliktar å gje melding til Riksarkivaren når arkivet skiftar eigar, heilt eller delvis vert planlagt ført ut or landet eller står i fare for å gå tapt."
    },
    null,
    null,
    {
        "tag": "span",
        "class": "paragrafValue",
        "html": "§ 16.",
        "text": "§ 16."
    },
    {
        "tag": "span",
        "class": "paragrafTittel",
        "html": "<em class=\" \">Avlevering og deponering</em>",
        "text": "Avlevering og deponering"
    },
    {
        "tag": "p",
        "class": "avsnitt",
        "html": "Dersom verneverdig privatarkiv vert avlevert til eller deponert i Arkivverket eller annan oppbevaringsinstitusjon, kan arkiveigaren fastsetja særskilde avgrensingar i tilgjenget til arkivet. Slike avgrensingar kan ikkje gjerast gjeldande ut over hundre år etter avlevering eller deponering.",
        "text": "Dersom verneverdig privatarkiv vert avlevert til eller deponert i Arkivverket eller annan oppbevaringsinstitusjon, kan arkiveigaren fastsetja særskilde avgrensingar i tilgjenget til arkivet. Slike avgrensingar kan ikkje gjerast gjeldande ut over hundre år etter avlevering eller deponering."
    },
    {
        "tag": "p",
        "class": "avsnitt",
        "html": "Ved avlevering går eigedomsretten til arkivet over til mottakarinstitusjonen.",
        "text": "Ved avlevering går eigedomsretten til arkivet over til mottakarinstitusjonen."
    },
    {
        "tag": "p",
        "class": "avsnitt",
        "html": "Ved deponering har deponenten og seinare ervingane hans eigedomsretten til arkivet. Eigedomsretten går likevel over til mottakarinstitusjonen når ervefølgda etter deponenten vert broten, eller når det er gått hundre år sidan deponeringa.",
        "text": "Ved deponering har deponenten og seinare ervingane hans eigedomsretten til arkivet. Eigedomsretten går likevel over til mottakarinstitusjonen når ervefølgda etter deponenten vert broten, eller når det er gått hundre år sidan deponeringa."
    },
    null,
    null,
    {
        "tag": "span",
        "class": "paragrafValue",
        "html": "§ 17.",
        "text": "§ 17."
    },
    {
        "tag": "span",
        "class": "paragrafTittel",
        "html": "<em class=\" \">Kopiering</em>",
        "text": "Kopiering"
    },
    {
        "tag": "p",
        "class": "avsnitt",
        "html": "Dersom særskilt verneverdig arkiv skal førast ut or landet eller står i fare for å gå tapt, kan Riksarkivaren krevja å få kopiera arkivdokumenta. Riksarkivaren har tilsvarande rett dersom deponert særskilt verneverdig arkiv vert kravd levert attende.",
        "text": "Dersom særskilt verneverdig arkiv skal førast ut or landet eller står i fare for å gå tapt, kan Riksarkivaren krevja å få kopiera arkivdokumenta. Riksarkivaren har tilsvarande rett dersom deponert særskilt verneverdig arkiv vert kravd levert attende."
    },
    {
        "tag": "p",
        "class": "avsnitt",
        "html": "Kopiane skal oppbevarast i Arkivverket eller annan oppbevaringsinstitusjon, som må dekkja kostnadene ved kopieringa. Arkiveigaren kan setja vilkår for tilgjenge til kopiane i samsvar med føresegna i <a data-id=\"lov/1992-12-04-126/§16\" class=\" reference\" href=\"/lov/1992-12-04-126/%C2%A716\">§ 16</a> første leden, men kan ikkje krevja vederlag for at dokumenta vert kopierte.",
        "text": "Kopiane skal oppbevarast i Arkivverket eller annan oppbevaringsinstitusjon, som må dekkja kostnadene ved kopieringa. Arkiveigaren kan setja vilkår for tilgjenge til kopiane i samsvar med føresegna i § 16 første leden, men kan ikkje krevja vederlag for at dokumenta vert kopierte."
    },
    null,
    null,
    {
        "tag": "span",
        "class": "paragrafValue",
        "html": "§ 18.",
        "text": "§ 18."
    },
    {
        "tag": "span",
        "class": "paragrafTittel",
        "html": "<em class=\" \">Innskrenka råderett</em>",
        "text": "Innskrenka råderett"
    },
    {
        "tag": "p",
        "class": "avsnitt",
        "html": "Arkiv som er registrert som særskilt verneverdig, jf. <a data-id=\"lov/1992-12-04-126/§13\" class=\" reference\" href=\"/lov/1992-12-04-126/%C2%A713\">§ 13</a> andre leden, kan ikkje delast opp, førast ut or landet, skadast eller øydeleggjast utan samtykke frå Riksarkivaren. Reglane i personregisterlova om retting og sletting av opplysningar vil likevel gjelda fullt ut.",
        "text": "Arkiv som er registrert som særskilt verneverdig, jf. § 13 andre leden, kan ikkje delast opp, førast ut or landet, skadast eller øydeleggjast utan samtykke frå Riksarkivaren. Reglane i personregisterlova om retting og sletting av opplysningar vil likevel gjelda fullt ut."
    },
    null,
    null,
    {
        "tag": "span",
        "class": "paragrafValue",
        "html": "§ 19.",
        "text": "§ 19."
    },
    {
        "tag": "span",
        "class": "paragrafTittel",
        "html": "<em class=\" \">Privatarkiv med offentleg tilknyting</em>",
        "text": "Privatarkiv med offentleg tilknyting"
    },
    {
        "tag": "p",
        "class": "avsnitt",
        "html": "Dersom privat rettssubjekt mottek faste offentlege driftstilskot som er viktige for verksemda eller har fullmakt til å treffa einskildvedtak eller utferda forskrifter, kan Riksarkivaren fastsetja at arkivet heilt eller delvis skal følgja føresegnene for offentlege arkiv gjevne i eller i medhald av denne lova.",
        "text": "Dersom privat rettssubjekt mottek faste offentlege driftstilskot som er viktige for verksemda eller har fullmakt til å treffa einskildvedtak eller utferda forskrifter, kan Riksarkivaren fastsetja at arkivet heilt eller delvis skal følgja føresegnene for offentlege arkiv gjevne i eller i medhald av denne lova."
    },
    {
        "tag": "h2",
        "class": "",
        "html": "Kapittel IV. Ymse føresegner",
        "text": "Kapittel IV. Ymse føresegner"
    },
    null,
    null,
    {
        "tag": "span",
        "class": "paragrafValue",
        "html": "§ 20.",
        "text": "§ 20."
    },
    {
        "tag": "span",
        "class": "paragrafTittel",
        "html": "<em class=\" \">Skifte av status</em>",
        "text": "Skifte av status"
    },
    {
        "tag": "p",
        "class": "avsnitt",
        "html": "Når arkivskapande organ skiftar status frå statleg til kommunalt eller frå offentleg til privat, kan Riksarkivaren fastsetja at arkivet heilt eller delvis skal følgja dei reglane som gjeld for tidlegare status.",
        "text": "Når arkivskapande organ skiftar status frå statleg til kommunalt eller frå offentleg til privat, kan Riksarkivaren fastsetja at arkivet heilt eller delvis skal følgja dei reglane som gjeld for tidlegare status."
    },
    null,
    null,
    {
        "tag": "span",
        "class": "paragrafValue",
        "html": "§ 21.",
        "text": "§ 21."
    },
    {
        "tag": "span",
        "class": "paragrafTittel",
        "html": "<em class=\" \">Tileigning av offentleg arkiv</em>",
        "text": "Tileigning av offentleg arkiv"
    },
    {
        "tag": "p",
        "class": "avsnitt",
        "html": "Ingen kan tileigna seg offentleg arkivmateriale, utan i samsvar med føresegner gjevne i medhald av <a data-id=\"lov/1992-12-04-126/§12\" class=\" reference\" href=\"/lov/1992-12-04-126/%C2%A712\">§ 12</a> i denne lova eller etter særskilt samtykke frå Riksarkivaren.",
        "text": "Ingen kan tileigna seg offentleg arkivmateriale, utan i samsvar med føresegner gjevne i medhald av § 12 i denne lova eller etter særskilt samtykke frå Riksarkivaren."
    },
    null,
    null,
    {
        "tag": "span",
        "class": "paragrafValue",
        "html": "§ 22.",
        "text": "§ 22."
    },
    {
        "tag": "span",
        "class": "paragrafTittel",
        "html": "<em class=\" \">Straff</em>",
        "text": "Straff"
    },
    {
        "tag": "p",
        "class": "avsnitt",
        "html": "Den som med vilje handlar i strid med føresegner gjevne i eller i medhald av denne lova, kan straffast med bøter.",
        "text": "Den som med vilje handlar i strid med føresegner gjevne i eller i medhald av denne lova, kan straffast med bøter."
    },
    null,
    null,
    {
        "tag": "span",
        "class": "paragrafValue",
        "html": "§ 23.",
        "text": "§ 23."
    },
    {
        "tag": "span",
        "class": "paragrafTittel",
        "html": "<em class=\" \">Ikraftsetjing</em>",
        "text": "Ikraftsetjing"
    },
    {
        "tag": "p",
        "class": "avsnitt",
        "html": "Kongen fastset når denne lova skal ta til å gjelda.",
        "text": "Kongen fastset når denne lova skal ta til å gjelda."
    }
]