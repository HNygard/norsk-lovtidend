[
    {
        "tag": "p",
        "class": "marg",
        "html": "<a data-id=\"forarbeid/otprp-21-199192\" class=\" reference\" href=\"/forarbeid/otprp-21-199192\">Ot.prp.nr.21 (1991–1992)</a>, <a data-id=\"forarbeid/inns-o-46-199192\" class=\" reference\" href=\"/forarbeid/inns-o-46-199192\">Innst.O.nr.46 (1991–1992)</a>, Besl.O.nr.55 (1991–1992). Odels- og lagtingsvedtak hhv. 24. mars og 9. april 1992. Fremmet av Finans- og tolldepartementet.",
        "text": "Ot.prp.nr.21 (1991–1992), Innst.O.nr.46 (1991–1992), Besl.O.nr.55 (1991–1992). Odels- og lagtingsvedtak hhv. 24. mars og 9. april 1992. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1952-11-21-2\" class=\" reference\" href=\"/lov/1952-11-21-2\">lov av 21. november 1952 nr. 2</a> om betaling og innkreving av skatt (skattebetalingsloven) skal følgende bestemmelse lyde:",
        "text": "I lov av 21. november 1952 nr. 2 om betaling og innkreving av skatt (skattebetalingsloven) skal følgende bestemmelse lyde:"
    },
    {
        "tag": "p",
        "class": "avsnitt",
        "html": "<a data-id=\"lov/1952-11-21-2/§11\" class=\" reference\" href=\"/lov/1952-11-21-2/%C2%A711\">§ 11</a> nr. 4 skal lyde:",
        "text": "§ 11 nr. 4 skal lyde:"
    },
    {
        "tag": "p",
        "class": "avsnitt",
        "html": "De trukne beløp tilhører skatte- og avgiftskreditorene. Beløpene holdes innsatt på særskilt bank- eller postgirokonto (skattetrekkonto). Det kan i stedet stilles en bankgaranti for trekkansvar, eller skattetrekkontoen kan til enhver tid holdes på et nivå som dekker løpende trekkansvar. Dekkes ikke det trukne beløp av bankgarantien eller av tidligere oppfylling på skattetrekkonto, må overskytende beløp innsettes på skattetrekkonto.",
        "text": "De trukne beløp tilhører skatte- og avgiftskreditorene. Beløpene holdes innsatt på særskilt bank- eller postgirokonto (skattetrekkonto). Det kan i stedet stilles en bankgaranti for trekkansvar, eller skattetrekkontoen kan til enhver tid holdes på et nivå som dekker løpende trekkansvar. Dekkes ikke det trukne beløp av bankgarantien eller av tidligere oppfylling på skattetrekkonto, må overskytende beløp innsettes på skattetrekkonto."
    },
    {
        "tag": "p",
        "class": "avsnitt",
        "html": "Innsetting på skattetrekkonto skal skje senest første virkedag etter lønnsutbetaling. Bankgaranti eller oppfylt skattetrekkonto som trer i stedet for innsetting, skal foreligge ved lønnsutbetaling. Uten skatteoppkreverens samtykke kan kontohaver ikke disponere over skattetrekkontoen på annen måte enn ved overføring til skatteoppkreveren eller ved å overføre midlene til tilsvarende konto i annen bank eller postgiro. Eventuell renteavkastning på slik bank- eller postgirokonto tilfaller den som foretar trekket (kontohaver). Postgirokontoret og bankene plikter å hindre ulovlig disponering av skattetrekkonto.",
        "text": "Innsetting på skattetrekkonto skal skje senest første virkedag etter lønnsutbetaling. Bankgaranti eller oppfylt skattetrekkonto som trer i stedet for innsetting, skal foreligge ved lønnsutbetaling. Uten skatteoppkreverens samtykke kan kontohaver ikke disponere over skattetrekkontoen på annen måte enn ved overføring til skatteoppkreveren eller ved å overføre midlene til tilsvarende konto i annen bank eller postgiro. Eventuell renteavkastning på slik bank- eller postgirokonto tilfaller den som foretar trekket (kontohaver). Postgirokontoret og bankene plikter å hindre ulovlig disponering av skattetrekkonto."
    },
    {
        "tag": "p",
        "class": "avsnitt",
        "html": "<a data-id=\"lov/1952-11-21-2/§52\" class=\" reference\" href=\"/lov/1952-11-21-2/%C2%A752\">§ 52</a> nytt annet punktum skal lyde:",
        "text": "§ 52 nytt annet punktum skal lyde:"
    },
    {
        "tag": "p",
        "class": "avsnitt",
        "html": "Medvirkning straffes på samme måte.",
        "text": "Medvirkning straffes på samme måte."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringene under I trer i kraft straks.",
        "text": "Endringene under I trer i kraft straks."
    }
]