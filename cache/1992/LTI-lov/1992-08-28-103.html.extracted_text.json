[
    {
        "tag": "p",
        "class": "marg",
        "html": "<a data-id=\"forarbeid/otprp-52-199192\" class=\" reference\" href=\"/forarbeid/otprp-52-199192\">Ot.prp.nr.52 (1991–1992)</a>, <a data-id=\"forarbeid/inns-o-75-199192\" class=\" reference\" href=\"/forarbeid/inns-o-75-199192\">Innst.O.nr.75 (1991–1992)</a>, Besl.O.nr.104 (1991–1992). Odels- og lagtingsvedtak hhv. 9. og 15. juni 1992. Fremmet av Kulturdepartementet.",
        "text": "Ot.prp.nr.52 (1991–1992), Innst.O.nr.75 (1991–1992), Besl.O.nr.104 (1991–1992). Odels- og lagtingsvedtak hhv. 9. og 15. juni 1992. Fremmet av Kulturdepartementet."
    },
    {
        "tag": "p",
        "class": "morTag_amf avsnitt",
        "html": "Oppheving av lover:",
        "text": "Oppheving av lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\"><a data-id=\"lov/1946-06-21-2\" class=\" reference\" href=\"/lov/1946-06-21-2\">Lov av 21. juni 1946 nr. 2</a>.</td></tr>",
        "text": "1.\tLov av 21. juni 1946 nr. 2."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\"><a data-id=\"lov/1985-12-20-102\" class=\" reference\" href=\"/lov/1985-12-20-102\">Lov av 20. desember 1985 nr. 102</a>.</td></tr>",
        "text": "2.\tLov av 20. desember 1985 nr. 102."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Loven gjelder",
        "text": "Loven gjelder"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.\t</td><td class=\" morTableVerticalAlignTop morTableAlignLeft\">pengespill i forbindelse med idrettskonkurranser og andre konkurranser, som ikke er regulert i andre lover,</td></tr>",
        "text": "a.\tpengespill i forbindelse med idrettskonkurranser og andre konkurranser, som ikke er regulert i andre lover,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.\t</td><td class=\" morTableVerticalAlignTop morTableAlignLeft\">tallspillet Lotto,</td></tr>",
        "text": "b.\ttallspillet Lotto,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c.\t</td><td class=\" morTableVerticalAlignTop morTableAlignLeft\">andre pengespill som Kongen kan bestemme at loven skal gjelde for.</td></tr>",
        "text": "c.\tandre pengespill som Kongen kan bestemme at loven skal gjelde for."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Uten hjemmel i lov er det ikke tillatt å formidle pengespill i forbindelse med idrettskonkurranser og andre konkurranser, og tallspill. Det er like ens forbudt å selge eller falby kuponger og lignende i slike tiltak.",
        "text": "Uten hjemmel i lov er det ikke tillatt å formidle pengespill i forbindelse med idrettskonkurranser og andre konkurranser, og tallspill. Det er like ens forbudt å selge eller falby kuponger og lignende i slike tiltak."
    },
    {
        "tag": "p",
        "class": "avsnitt",
        "html": "Idrettsforeninger, humanitære foreninger og andre foreninger med allmennyttige formål og selskapets forhandlere har adgang til å opprette spillelag, som på medlemmenes vegne deltar i spill i selskapet. Departementet kan gi nærmere regler om slike spillelag, og avgjør i tvilstilfelle om en forening går inn under bestemmelsen her.",
        "text": "Idrettsforeninger, humanitære foreninger og andre foreninger med allmennyttige formål og selskapets forhandlere har adgang til å opprette spillelag, som på medlemmenes vegne deltar i spill i selskapet. Departementet kan gi nærmere regler om slike spillelag, og avgjør i tvilstilfelle om en forening går inn under bestemmelsen her."
    },
    {
        "tag": "p",
        "class": "avsnitt",
        "html": "Det er forbudt å innta i aviser og tidsskrifter, utlegge for offentligheten eller på annen måte spre bekjentgjørelser om utenlandske tallspill og pengespill i forbindelse med idrettskonkurranser og andre konkurranser, om salg av kuponger og lignende eller om innløsning av gevinster.",
        "text": "Det er forbudt å innta i aviser og tidsskrifter, utlegge for offentligheten eller på annen måte spre bekjentgjørelser om utenlandske tallspill og pengespill i forbindelse med idrettskonkurranser og andre konkurranser, om salg av kuponger og lignende eller om innløsning av gevinster."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Et statlig aksjeselskap, hvor staten eier alle aksjene, skal være spilleselskap.",
        "text": "Et statlig aksjeselskap, hvor staten eier alle aksjene, skal være spilleselskap."
    },
    {
        "tag": "p",
        "class": "avsnitt",
        "html": "Lov om aksjeselskaper gjelder ikke for dette selskapet.",
        "text": "Lov om aksjeselskaper gjelder ikke for dette selskapet."
    },
    {
        "tag": "p",
        "class": "avsnitt",
        "html": "Kongen treffer vedtak om opprettelse av selskapet og fastsetter vedtekter.",
        "text": "Kongen treffer vedtak om opprettelse av selskapet og fastsetter vedtekter."
    },
    {
        "tag": "p",
        "class": "avsnitt",
        "html": "Kongen kan bestemme at selskapet kan ta på seg oppdrag for andre selskaper, foreninger eller institusjoner som med hjemmel i lov har tillatelse til å formidle spill eller veddemål eller drive lotteri.",
        "text": "Kongen kan bestemme at selskapet kan ta på seg oppdrag for andre selskaper, foreninger eller institusjoner som med hjemmel i lov har tillatelse til å formidle spill eller veddemål eller drive lotteri."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "<a data-id=\"lov/1967-02-10\" class=\" reference\" href=\"/lov/1967-02-10\">Lov av 10. februar 1967</a> om behandlingsmåten i forvaltningssaker (forvaltningsloven) og <a data-id=\"lov/1970-06-19-69\" class=\" reference\" href=\"/lov/1970-06-19-69\">lov av 19. juni 1970 nr. 69</a> om offentlighet i forvaltningen (offentlighetsloven) gjelder ikke for dette selskap. <a data-id=\"lov/1958-07-18-2\" class=\" reference\" href=\"/lov/1958-07-18-2\">Lov av 18. juli 1958 nr. 2</a> om offentlige tjenestetvister (tjenestetvistloven) og <a data-id=\"lov/1983-03-04-3\" class=\" reference\" href=\"/lov/1983-03-04-3\">lov av 4. mars 1983 nr. 3</a> om statens tjenestemenn m.m. (tjenestemannsloven) gjelder ikke for ansatte i dette selskap.",
        "text": "Lov av 10. februar 1967 om behandlingsmåten i forvaltningssaker (forvaltningsloven) og lov av 19. juni 1970 nr. 69 om offentlighet i forvaltningen (offentlighetsloven) gjelder ikke for dette selskap. Lov av 18. juli 1958 nr. 2 om offentlige tjenestetvister (tjenestetvistloven) og lov av 4. mars 1983 nr. 3 om statens tjenestemenn m.m. (tjenestemannsloven) gjelder ikke for ansatte i dette selskap."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Aksjekapitalen i selskapet skal være kr 150.000 delt på aksjer som hver lyder på kr 50.000, som skal være fullt innbetalt. Aksjekapitalen kan settes opp eller ned etter vedtak av Kongen.",
        "text": "Aksjekapitalen i selskapet skal være kr 150.000 delt på aksjer som hver lyder på kr 50.000, som skal være fullt innbetalt. Aksjekapitalen kan settes opp eller ned etter vedtak av Kongen."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "p",
        "class": "avsnitt",
        "html": "Selskapet blir ledet av et styre på minst fem medlemmer oppnevnt av Kongen for en periode på to år. I instruksen kan det fastsettes kortere eller lengre tjenestetid. Kortere tjenestetid kan fastsettes ved suppleringsvalg.",
        "text": "Selskapet blir ledet av et styre på minst fem medlemmer oppnevnt av Kongen for en periode på to år. I instruksen kan det fastsettes kortere eller lengre tjenestetid. Kortere tjenestetid kan fastsettes ved suppleringsvalg."
    },
    {
        "tag": "p",
        "class": "avsnitt",
        "html": "Kongen gir instruks for styret, og oppnevner leder og nestleder.",
        "text": "Kongen gir instruks for styret, og oppnevner leder og nestleder."
    },
    {
        "tag": "p",
        "class": "avsnitt",
        "html": "Et flertall av de ansatte kan kreve at to av styrets medlemmer med vararepresentanter velges av og blant de ansatte. Departementet kan gi nærmere retningslinjer om vilkår for stemmerett og valgbarhet, om valgmåten, om avgjørelser av tvister om valget og om bortfall av verv som styremedlem.",
        "text": "Et flertall av de ansatte kan kreve at to av styrets medlemmer med vararepresentanter velges av og blant de ansatte. Departementet kan gi nærmere retningslinjer om vilkår for stemmerett og valgbarhet, om valgmåten, om avgjørelser av tvister om valget og om bortfall av verv som styremedlem."
    },
    {
        "tag": "p",
        "class": "avsnitt",
        "html": "Departementet tilsetter administrerende direktør og fastsetter direktørens lønn og andre tilsettingsvilkår. Administrerende direktør deltar i styremøtene uten stemmerett.",
        "text": "Departementet tilsetter administrerende direktør og fastsetter direktørens lønn og andre tilsettingsvilkår. Administrerende direktør deltar i styremøtene uten stemmerett."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "p",
        "class": "avsnitt",
        "html": "Styret skal påse at virksomheten drives i samsvar med selskapets formål, vedtekter og retningslinjer. Styret har ansvaret for en tilfredsstillende organisering og forvaltning av selskapet, herunder regulering av forholdet til forhandlerne, og skal påse at bokføring og formuesforvaltning er gjenstand for betryggende kontroll. Styret skal føre tilsyn med administrerende direktørs ledelse av virksomheten.",
        "text": "Styret skal påse at virksomheten drives i samsvar med selskapets formål, vedtekter og retningslinjer. Styret har ansvaret for en tilfredsstillende organisering og forvaltning av selskapet, herunder regulering av forholdet til forhandlerne, og skal påse at bokføring og formuesforvaltning er gjenstand for betryggende kontroll. Styret skal føre tilsyn med administrerende direktørs ledelse av virksomheten."
    },
    {
        "tag": "p",
        "class": "avsnitt",
        "html": "Styret skal sende regnskap og årsmelding til departementet til godkjenning.",
        "text": "Styret skal sende regnskap og årsmelding til departementet til godkjenning."
    },
    {
        "tag": "p",
        "class": "avsnitt",
        "html": "Riksrevisjonen reviderer selskapets regnskap.",
        "text": "Riksrevisjonen reviderer selskapets regnskap."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "p",
        "class": "avsnitt",
        "html": "Kongen kan vedta at selskapet skal oppløses og gir regler om framgangsmåten.",
        "text": "Kongen kan vedta at selskapet skal oppløses og gir regler om framgangsmåten."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "p",
        "class": "avsnitt",
        "html": "Kongen kan bestemme at selskapet skal opprette fond, og gir i så fall nærmere regler om hvilke avsetninger som skal foretas og om hvordan fondene skal forvaltes.",
        "text": "Kongen kan bestemme at selskapet skal opprette fond, og gir i så fall nærmere regler om hvilke avsetninger som skal foretas og om hvordan fondene skal forvaltes."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "p",
        "class": "avsnitt",
        "html": "Etter at det er foretatt fondsavsetninger, skal selskapets overskudd fordeles med 1/3 til idrettsformål, 1/3 til kulturformål og 1/3 til vitenskapelige formål. Midlene til idrettsformål fordeles av Kongen. Midlene til kulturformål og til vitenskapelige formål fordeles av Stortinget.",
        "text": "Etter at det er foretatt fondsavsetninger, skal selskapets overskudd fordeles med 1/3 til idrettsformål, 1/3 til kulturformål og 1/3 til vitenskapelige formål. Midlene til idrettsformål fordeles av Kongen. Midlene til kulturformål og til vitenskapelige formål fordeles av Stortinget."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "p",
        "class": "avsnitt",
        "html": "Departementet fastsetter spilleregler for de spill loven gjelder for.",
        "text": "Departementet fastsetter spilleregler for de spill loven gjelder for."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "p",
        "class": "avsnitt",
        "html": "Departementet fastsetter for hvert enkelt spill hvor stor del av innsatsbeløpet som skal gå til gevinster.",
        "text": "Departementet fastsetter for hvert enkelt spill hvor stor del av innsatsbeløpet som skal gå til gevinster."
    },
    {
        "tag": "p",
        "class": "avsnitt",
        "html": "Departementet kan bestemme at en gevinst ikke skal overstige et visst beløp, at gevinstbeløp skal avrundes, og at gevinster under et visst minstebeløp ikke skal utbetales.",
        "text": "Departementet kan bestemme at en gevinst ikke skal overstige et visst beløp, at gevinstbeløp skal avrundes, og at gevinster under et visst minstebeløp ikke skal utbetales."
    },
    {
        "tag": "p",
        "class": "avsnitt",
        "html": "Retten til en gevinst bortfaller dersom kravet på gevinsten ikke er meldt selskapet innen tre måneder etter at spilleomgangens gevinstresultat er kunngjort.",
        "text": "Retten til en gevinst bortfaller dersom kravet på gevinsten ikke er meldt selskapet innen tre måneder etter at spilleomgangens gevinstresultat er kunngjort."
    },
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "p",
        "class": "avsnitt",
        "html": "Salg av spillekuponger og av elektronisk formidlet spill kan bare skje fra selskapets kontor eller fra selskapets forhandlere. Salget skal foregå fra faste utsalgssteder som selskapet har godkjent. Styret kan når som helst ta fra en forhandler retten til å selge spillekuponger eller retten til å formidle elektronisk spilleinnsats.",
        "text": "Salg av spillekuponger og av elektronisk formidlet spill kan bare skje fra selskapets kontor eller fra selskapets forhandlere. Salget skal foregå fra faste utsalgssteder som selskapet har godkjent. Styret kan når som helst ta fra en forhandler retten til å selge spillekuponger eller retten til å formidle elektronisk spilleinnsats."
    },
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "p",
        "class": "avsnitt",
        "html": "Departementet oppnevner en kontrollkomité til å føre tilsyn med at selskapets virksomhet foregår i samsvar med lov og spilleregler, herunder avgjøre hvilke kuponger og innsatser som er berettiget til premie. Departementet gir instruks for kontrollkomiteens arbeid.",
        "text": "Departementet oppnevner en kontrollkomité til å føre tilsyn med at selskapets virksomhet foregår i samsvar med lov og spilleregler, herunder avgjøre hvilke kuponger og innsatser som er berettiget til premie. Departementet gir instruks for kontrollkomiteens arbeid."
    },
    null,
    {
        "tag": "span",
        "class": "paragrafValue",
        "html": "§ 15.",
        "text": "§ 15."
    },
    {
        "tag": "p",
        "class": "avsnitt",
        "html": "Brudd på bestemmelsene i denne loven eller medvirkning til dette blir straffet med bøter eller med fengsel inntil tre måneder.",
        "text": "Brudd på bestemmelsene i denne loven eller medvirkning til dette blir straffet med bøter eller med fengsel inntil tre måneder."
    },
    {
        "tag": "p",
        "class": "avsnitt",
        "html": "På samme måten blir den straffet som bryter bestemmelser som er gitt med hjemmel i loven eller som medvirker til dette.",
        "text": "På samme måten blir den straffet som bryter bestemmelser som er gitt med hjemmel i loven eller som medvirker til dette."
    },
    {
        "tag": "p",
        "class": "avsnitt",
        "html": "Også uaktsomme brudd er straffbare.",
        "text": "Også uaktsomme brudd er straffbare."
    },
    {
        "tag": "p",
        "class": "avsnitt",
        "html": "Forsøk på salg av spillekuponger i strid med <a data-id=\"lov/1992-08-28-103/§13\" class=\" reference\" href=\"/lov/1992-08-28-103/%C2%A713\">§ 13</a> er straffbart.",
        "text": "Forsøk på salg av spillekuponger i strid med § 13 er straffbart."
    },
    null,
    {
        "tag": "span",
        "class": "paragrafValue",
        "html": "§ 16.",
        "text": "§ 16."
    },
    {
        "tag": "p",
        "class": "avsnitt",
        "html": "Det selskap som er opprettet i medhold av § 2 i <a data-id=\"lov/1946-06-21-2/§2\" class=\" reference\" href=\"/lov/1946-06-21-2/%C2%A72\">Lov om tipping av 21. juni 1946 nr. 2</a>, kan som helhet overføres til et selskap godkjent etter denne <a data-id=\"lov/1992-08-28-103/§3\" class=\" reference\" href=\"/lov/1992-08-28-103/%C2%A73\">lovens § 3</a>, ved at eiendeler, rettigheter, herunder offentlige tillatelser, og forpliktelser som er knyttet til virksomheten, overføres til selskapet. Fordringshavere og øvrige rettighetshavere kan ikke motsette seg overføringen eller gjøre gjeldende at den utgjør en bortfallsgrunn for rettsforholdet.",
        "text": "Det selskap som er opprettet i medhold av § 2 i Lov om tipping av 21. juni 1946 nr. 2, kan som helhet overføres til et selskap godkjent etter denne lovens § 3, ved at eiendeler, rettigheter, herunder offentlige tillatelser, og forpliktelser som er knyttet til virksomheten, overføres til selskapet. Fordringshavere og øvrige rettighetshavere kan ikke motsette seg overføringen eller gjøre gjeldende at den utgjør en bortfallsgrunn for rettsforholdet."
    },
    null,
    {
        "tag": "span",
        "class": "paragrafValue",
        "html": "§ 17.",
        "text": "§ 17."
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    },
    {
        "tag": "p",
        "class": "avsnitt",
        "html": "Fra samme tid oppheves <a data-id=\"lov/1946-06-21-2\" class=\" reference\" href=\"/lov/1946-06-21-2\">Lov om tipping av 21. juni 1946 nr. 2</a> og <a data-id=\"lov/1985-12-20-102\" class=\" reference\" href=\"/lov/1985-12-20-102\">Lov om Tallspillet Lotto av 20. desember 1985 nr. 102</a>.",
        "text": "Fra samme tid oppheves Lov om tipping av 21. juni 1946 nr. 2 og Lov om Tallspillet Lotto av 20. desember 1985 nr. 102."
    }
]