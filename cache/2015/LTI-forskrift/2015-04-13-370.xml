<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-04-13-370" type="lt" url="https://lovdata.no/lovtidend/forskrift/2015-04-13-370">
  <metadata>
    <type>lt</type>
    <base>LT</base>
    <id>LT/lt/2015-04-13-370</id>
    <dato>13.04.2015 nr. 370</dato>
    <dato type="iso">2015-04-13</dato>
    <publisert>I 2015 hefte 4 s 501</publisert>
    <ikraft>01.05.2015</ikraft>
    <ikraft type="iso">2015-05-01</ikraft>
    <departement>Kulturdepartementet</departement>
    <etat/>
    <gjelder>Norge</gjelder>
    <hjemmel/>
    <rettet/>
    <journalnummer>2015-0295</journalnummer>
  </metadata>
  <tekst>
    <korttittel>Forskrift om krigsgraver</korttittel>
    <korttittel>3 Forskrift om krigsgraver (Nr. 370)</korttittel>
    <tittel>Forskrift om krigsgraver</tittel>
    <marg niv="1" id="/marg/1"><b>Hjemmel:</b> Fastsatt av Kulturdepartementet 13. april 2015 med hjemmel i lov 7. juni 1996 nr. 32 om gravplasser, kremasjon og gravferd (gravferdsloven) § 23a.</marg>
    <paragraf id="/paragraf/1" url="https://lovdata.no/lovtidend/forskrift/2015-04-13-370/p1">
      <pverdi>§ 1.</pverdi>
      <ptittel>Forskriftens virkeområde</ptittel>
      <ledd id="/paragraf/1/ledd/1">Denne forskriften gjelder vedlikehold av graver for utenlandske soldater og krigsfanger etter første og andre verdenskrig (krigsgraver) på offentlige gravplasser og særskilte krigsgravplasser som er reservert for gravlagte soldater og krigsfanger etter andre verdenskrig. Forskriften gjelder også for krigsminnesmerker reist eller anerkjent av departementets krigsgravtjeneste.</ledd>
      <ledd id="/paragraf/1/ledd/2">Departementet avgjør i tvilstilfelle om en grav, en gravplass eller et minnesmerke omfattes av forskriften.</ledd>
      <ledd id="/paragraf/1/ledd/3">Med gravplassmyndighet menes i denne forskriften kirkelig fellesråd, menighetsråd eller kommuner som etter gravferdsloven § 23 har ansvar for den lokale gravplassforvaltningen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2015-04-13-370/p2">
      <pverdi>§ 2.</pverdi>
      <ptittel>Vedlikehold av krigsgraver og krigsminnesmerker</ptittel>
      <ledd id="/paragraf/2/ledd/1">Gravplassmyndigheten har ansvar for vedlikehold av krigsgraver som befinner seg på gravplasser de forvalter og krigsminnesmerker oppsatt i kommunen, om ikke departementet har fastsatt noe annet.</ledd>
      <ledd id="/paragraf/2/ledd/2">Ansvaret omfatter beplantning og alminnelig vedlikehold av steinutstyr, om ikke annet er fastsatt av departementet. Ved behov for utskifting eller mer omfattende reparasjon av steinutstyr skal departementet varsles.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2015-04-13-370/p3">
      <pverdi>§ 3.</pverdi>
      <ptittel>Særskilte krigsgravplasser</ptittel>
      <ledd id="/paragraf/3/ledd/1">Gravplassmyndigheten har ansvar for vedlikehold av særskilte krigsgravplasser som er anlagt i kommunen, om ikke departementet har fastsatt noe annet.</ledd>
      <ledd id="/paragraf/3/ledd/2">Departementet kan overlate dette ansvaret til andre offentlige organer eller private institusjoner.</ledd>
      <ledd id="/paragraf/3/ledd/3">Grav på krigsgravplass kan bare åpnes og tilvises etter bestemmelse av departementet.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2015-04-13-370/p4">
      <pverdi>§ 4.</pverdi>
      <ptittel>Tilsyn</ptittel>
      <ledd id="/paragraf/4/ledd/1">Departementet fører tilsyn med at vedlikeholdet er forsvarlig og kan gi nærmere regler om dette.</ledd>
      <ledd id="/paragraf/4/ledd/2">Det skal legges til rette for at vedkommende lands krigsgravsmyndigheter får inspisere og eventuelt også utføre vedlikeholdsansvar på sine falnes graver og minnesmerker.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2015-04-13-370/p5">
      <pverdi>§ 5.</pverdi>
      <ptittel>Registerføring</ptittel>
      <ledd id="/paragraf/5/ledd/1">Departementet, eller den det bemyndiger, fører register over kjente og ukjente som er gravlagt i krigsgraver og krigsgravplasser.</ledd>
      <ledd id="/paragraf/5/ledd/2">Departementet kan gi nærmere regler om registerføringen.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2015-04-13-370/p6">
      <pverdi>§ 6.</pverdi>
      <ptittel>Utgiftsdekning</ptittel>
      <ledd id="/paragraf/6/ledd/1">Det kan ikke kreves festeavgift for krigsgraver.</ledd>
      <ledd id="/paragraf/6/ledd/2">Staten har det økonomiske ansvaret for vedlikeholdet. Vedlikeholdsutgifter dekkes ved et årlig tilskudd dersom de overstiger kr 2000,-.</ledd>
      <ledd id="/paragraf/6/ledd/3">Det kan kreves rapportering om bruken av midlene.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2015-04-13-370/p7">
      <pverdi>§ 7.</pverdi>
      <ptittel>Ikrafttredelse</ptittel>
      <ledd id="/paragraf/7/ledd/1">Denne forskriften trer i kraft 1. mai 2015.</ledd>
    </paragraf>
  </tekst>
</dokument>
