<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-03-24-341" type="lt" url="https://lovdata.no/lovtidend/forskrift/2015-03-24-341">
  <metadata>
    <type>lt</type>
    <base>LT</base>
    <id>LT/lt/2015-03-24-341</id>
    <dato>24.03.2015 nr. 341</dato>
    <dato type="iso">2015-03-24</dato>
    <publisert>I 2015 hefte 4 s 483</publisert>
    <ikraft>24.03.2015</ikraft>
    <ikraft type="iso">2015-03-24</ikraft>
    <departement>Kunnskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2006-02-09-129</endrer>
    <endrer type="ref">https://lovdata.no/for/2006-01-31-102</endrer>
    <rettet/>
    <journalnummer>2015-0278</journalnummer>
  </metadata>
  <tekst>
    <korttittel>Forskrift om ansettelse på innstegsvilkår</korttittel>
    <korttittel>3 Forskrift om ansettelse på innstegsvilkår (Nr. 341)</korttittel>
    <tittel>Forskrift om ansettelse på innstegsvilkår</tittel>
    <redaksjonell_note><b>Hjemmel:</b> Fastsatt av Kunnskapsdepartementet 24. mars 2015 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 6-4 første ledd punkt k.</redaksjonell_note>
    <paragraf id="/paragraf/1" url="https://lovdata.no/lovtidend/forskrift/2015-03-24-341/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Ansettelse på innstegsvilkår har som formål å legge til rette for rekrutteringen av talentfullt faglig personale ved universiteter og høyskoler. Ordningen skal bidra til å styrke institusjonenes muligheter til å konkurrere om de beste kandidatene internasjonalt, og forplikte institusjonene til å medvirke i videreutviklingen av den ansattes kompetanse både innen undervisning, forskning og formidling/innovasjon. Den som ansettes skal gis forutsigbarhet i arbeidet med å kvalifisere seg for fast ansettelse i undervisnings- og forskerstilling gjennom et langvarig ansettelsesforhold, og oppfølging og ressurstilførsel fra institusjonen.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2015-03-24-341/p2">
      <pverdi>§ 2.</pverdi>
      <ptittel>Ansettelsesordninger</ptittel>
      <ledd id="/paragraf/2/ledd/1">En forutsetning for å kunne ansette på innstegsvilkår er at det normalt ikke har gått mer enn 5 år siden den som ansettes disputerte for doktorgraden. Det kan gis tillegg i tid for permisjon knyttet til fødsel eller adopsjon.</ledd>
      <ledd id="/paragraf/2/ledd/2">Institusjonene kan velge mellom følgende to modeller for ansettelse på innstegsvilkår:
<liste id="/paragraf/2/ledd/2/liste/a"><lverdi>a)</lverdi><avsnitt id="/paragraf/2/ledd/2/liste/a/avsnitt/1">Ansettelsen skjer på åremål i en postdoktorstilling for en åremålsperiode på seks til sju år. I denne åremålsperioden gis kandidaten mulighet til å kvalifisere seg for fast ansettelse i tråd med oppnådd kvalifikasjon til kombinert førsteamanuensis- eller professorstilling ved utløpet av åremålsperioden.</avsnitt></liste></ledd>
      <ledd id="/paragraf/2/ledd/3">eller
<liste id="/paragraf/2/ledd/3/liste/b"><lverdi>b)</lverdi><avsnitt id="/paragraf/2/ledd/3/liste/b/avsnitt/1">Ansettelsen skjer på åremål i en førsteamanuensisstilling for en åremålsperiode på seks til sju år. I denne åremålsperioden gis kandidaten mulighet til å kvalifisere seg for fast ansettelse i en professorstilling.</avsnitt></liste></ledd>
      <ledd id="/paragraf/2/ledd/4">Postdoktorstillingen brukt ved ansettelse på innstegsvilkår er en kombinert undervisnings- og forskerstilling der oppgaver, resultater og krav følger denne forskrift.</ledd>
      <ledd id="/paragraf/2/ledd/5">Ansettelse på innstegsvilkår kan kun skje når stillingen har vært bredt utlyst nasjonalt og internasjonalt.</ledd>
      <ledd id="/paragraf/2/ledd/6">Ordningen med opprykk til professor etter kompetanse gjelder ikke for perioden vedkommende er åremålsansatt på innstegsvilkår.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2015-03-24-341/p3">
      <pverdi>§ 3.</pverdi>
      <ptittel>Arbeidsavtalen</ptittel>
      <ledd id="/paragraf/3/ledd/1">I arbeidsavtalen fastsettes hvilke resultater, krav og kriterier kandidaten skal oppfylle i løpet av åremålsperioden for å få fast ansettelse etter § 2a eller professor etter § 2b.</ledd>
      <ledd id="/paragraf/3/ledd/2">Styret, eller avdelingen selv etter styrets delegasjon, skal, med utgangspunkt i kapittel 1 i forskrift 9. februar 2006 nr. 129 om ansettelse og opprykk i undervisnings- og forskerstillinger, samt institusjonens egne utfyllende kriterier for tilsetting i førsteamanuensis- eller professorstilling, fastsette spesifiserte krav innen:
<liste id="/paragraf/3/ledd/2/liste/1"><lverdi>-</lverdi><avsnitt id="/paragraf/3/ledd/2/liste/1/avsnitt/1">forskning</avsnitt></liste>
<liste id="/paragraf/3/ledd/2/liste/2"><lverdi>-</lverdi><avsnitt id="/paragraf/3/ledd/2/liste/2/avsnitt/1">undervisning</avsnitt></liste>
<liste id="/paragraf/3/ledd/2/liste/3"><lverdi>-</lverdi><avsnitt id="/paragraf/3/ledd/2/liste/3/avsnitt/1">formidling</avsnitt></liste>
<liste id="/paragraf/3/ledd/2/liste/4"><lverdi>-</lverdi><avsnitt id="/paragraf/3/ledd/2/liste/4/avsnitt/1">akademisk ledelse, herunder evnen til å initiere og lede forskning, undervise og utvikle fremragende studietilbud.</avsnitt></liste></ledd>
      <ledd id="/paragraf/3/ledd/3">Videre kan institusjonene stille krav ut fra særlige behov innen fagområdet eller forskningsmiljøet det ansettes i, f.eks:
<liste id="/paragraf/3/ledd/3/liste/1"><lverdi>-</lverdi><avsnitt id="/paragraf/3/ledd/3/liste/1/avsnitt/1">internasjonal virksomhet</avsnitt></liste>
<liste id="/paragraf/3/ledd/3/liste/2"><lverdi>-</lverdi><avsnitt id="/paragraf/3/ledd/3/liste/2/avsnitt/1">søknader til EU</avsnitt></liste>
<liste id="/paragraf/3/ledd/3/liste/3"><lverdi>-</lverdi><avsnitt id="/paragraf/3/ledd/3/liste/3/avsnitt/1">evne til å tiltrekke seg/forskningsgruppen ekstern finansiering.</avsnitt></liste></ledd>
      <ledd id="/paragraf/3/ledd/4">I avtalen fastsettes også hvordan institusjonen skal bistå kandidaten med å oppfylle kravene som stilles (for eksempel forskningsressurser som utstyr og/eller personell til en forskningsgruppe, søknadsbistand, veiledning m.m.). Kandidaten må få avsatt nødvendig tid til de ulike oppgavene arbeidsavtalen omfatter.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2015-03-24-341/p4">
      <pverdi>§ 4.</pverdi>
      <ptittel>Midtveisevaluering</ptittel>
      <ledd id="/paragraf/4/ledd/1">Det skal gjennomføres en formell midtveisevaluering som skal være avsluttet før kandidaten har vært ansatt i fire år. Evalueringen skal gjennomføres med utgangspunkt i arbeidsavtalen. Styret for institusjonen, eller den styret gir myndighet, fastsetter nærmere bestemmelser om midtveisevalueringen. Med utgangspunkt i denne skal kandidaten gis veiledning om hva som eventuelt må forbedres i siste del av åremålsperioden for å oppfylle kravene i arbeidsavtalen.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2015-03-24-341/p5">
      <pverdi>§ 5.</pverdi>
      <ptittel>Sluttevaluering</ptittel>
      <ledd id="/paragraf/5/ledd/1">Før utløpet av åremålsperioden skal institusjonen sørge for en vurdering av om kravene som ble fastsatt i arbeidsavtalen er innfridd. Vurderingen av kandidatens forskningskompetanse og forskningspotensial skal foretas av en bedømmelseskomité innenfor kandidatens fagområde, og etter institusjonens regler om bedømming. Institusjonene kan bestemme at komiteen også skal bedømme den ansattes resultater på undervisningsområdet og på andre områder som omfattes av avtalen.</ledd>
      <ledd id="/paragraf/5/ledd/2">Bedømmingskomiteen skal ha tre medlemmer, og minst ett medlem fra en utenlandsk institusjon. Bare ett medlem av bedømmingskomiteen kan være fra kandidatens egen institusjon. Begge kjønn skal om mulig være representert i komiteen.</ledd>
      <ledd id="/paragraf/5/ledd/3">Vurderingen av om kandidaten oppfyller de øvrige kravene som ble fastsatt i arbeidsavtalen, foretas etter regler fastsatt av styret eller den styret bemyndiger.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2015-03-24-341/p6">
      <pverdi>§ 6.</pverdi>
      <ptittel>Oppfølging og veiledning</ptittel>
      <ledd id="/paragraf/6/ledd/1">Fram til midtveisevalueringen skal kandidaten få faglig veiledning, opplæring og råd for å bygge en akademisk karriere. Institusjonen må sørge for at kandidaten får tilgang til de forskningsressurser og den bistand som er avtalt for å kunne oppfylle kravene i arbeidsavtalen. I siste del av perioden skal kandidaten følges opp på samme måte som øvrige ansatte.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2015-03-24-341/p7">
      <pverdi>§ 7.</pverdi>
      <ptittel>Rett til fast ansettelse</ptittel>
      <ledd id="/paragraf/7/ledd/1">Med utgangspunkt i den sakkyndig bedømmingen av forskningskompetansen, og vurderingen av om øvrige krav i arbeidsavtalen er oppfylt, som skal være avsluttet før åremålets utløp, avgjør ansettelsesorganet for den aktuelle stillingen (§ 2a eller 2b) om kandidaten skal gis fast ansettelse. Dersom kravene som ble stilt i arbeidsavtalen er nådd, skal kandidaten ansettes i fast kombinert undervisnings- og forskerstilling vedkommende er kvalifisert til som førsteamanuensis eller professor etter (§ 2a) eller professor etter (§ 2b).</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2015-03-24-341/p8">
      <pverdi>§ 8.</pverdi>
      <ptittel>Åremålsansettelsen</ptittel>
      <ledd id="/paragraf/8/ledd/1">Institusjoner under lov om universiteter og høyskoler kan ansette på innstegsvilkår i fagmiljøer som har rett til å gi doktorgradsutdanning, innenfor kvantitative rammer fastsatt av departementet for den enkelte institusjon.</ledd>
      <ledd id="/paragraf/8/ledd/2">Ingen kan ansettes i mer enn en åremålsperiode på innstegsvilkår ved institusjoner under lov om universiteter og høyskoler. En som har vært ansatt på åremål i mer enn ett år i ordinær postdoktorstilling i medhold av forskrift om ansettelsesvilkår for stillinger som postdoktor, stipendiat, vitenskapelig assistent og spesialistkandidat, eller som har hatt en slik postdoktoransettelse ved en utenlandsk institusjon, kan ikke ansettes på åremål i postdoktorstilling på innstegsvilkår.</ledd>
      <ledd id="/paragraf/8/ledd/3">I åremålskontrakten kan det ikke tas inn bestemmelser om ventelønn.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2015-03-24-341/p9">
      <pverdi>§ 9.</pverdi>
      <ptittel>Arbeidstid</ptittel>
      <ledd id="/paragraf/9/ledd/1">De ansatte omfattes av de til enhver tid gjeldende lover og avtaler om arbeidstid, ferie og sykefravær.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2015-03-24-341/p10">
      <pverdi>§ 10.</pverdi>
      <ptittel>Permisjoner og forlengelse av ansettelsesperioden</ptittel>
      <ledd id="/paragraf/10/ledd/1">Permisjoner kandidaten har krav på etter lov eller tariffavtale, skal ikke medregnes ved beregning av ansettelsesperioden.</ledd>
      <ledd id="/paragraf/10/ledd/2">Det gis forlengelse for redusert arbeidstid i henhold til arbeidsmiljølovens § 10-2 fjerde ledd på grunn av omsorg for barn og nær familie.</ledd>
      <ledd id="/paragraf/10/ledd/3">Avgjørelse om forlengelse av ansettelsesperioden fattes av ansettelsesorganet.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2015-03-24-341/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft straks.</ledd>
    </paragraf>
    <paragraf id="/paragraf/12" url="https://lovdata.no/lovtidend/forskrift/2015-03-24-341/p12">
      <pverdi>§ 12.</pverdi>
      <ptittel>Endringer i andre forskrifter</ptittel>
      <br/>
      <ledd id="/paragraf/12/ledd/1">
        <i>Endringer i forskrift 9. februar 2006 nr. 129 om ansettelse og opprykk i undervisnings- og forskerstillinger</i>
        <br/>
        <marg niv="1" id="/paragraf/12/ledd/1/marg/1">§ 2-1 første ledd, ny siste setning skal lyde:</marg>
      </ledd>
      <ledd id="/paragraf/12/ledd/2">Førsteamanuensis ansatt i åremål på innstegvilkår kan ikke søke om opprykk.
<br/></ledd>
      <ledd id="/paragraf/12/ledd/3">
        <i>Endringer i forskrift 31. januar 2006 nr. 102 om ansettelsesvilkår for stillinger som postdoktor, stipendiat, vitenskapelig assistent og spesialistkandidat</i>
        <br/>
        <marg niv="1" id="/paragraf/12/ledd/3/marg/1">§ 1-2 Postdoktor nytt siste ledd skal lyde:</marg>
      </ledd>
      <ledd id="/paragraf/12/ledd/4">Ved ansettelse på innstegsvilkår gjelder ikke tredje til syvende ledd.</ledd>
    </paragraf>
  </tekst>
</dokument>
