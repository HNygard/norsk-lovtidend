<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-02-12-130" type="lt" url="https://lovdata.no/lovtidend/forskrift/2015-02-12-130">
  <metadata>
    <type>lt</type>
    <base>LT</base>
    <id>LT/lt/2015-02-12-130</id>
    <dato>12.02.2015 nr. 130</dato>
    <dato type="iso">2015-02-12</dato>
    <publisert>I 2015 hefte 2 s 188</publisert>
    <ikraft>01.01.2015</ikraft>
    <ikraft type="iso">2015-01-01</ikraft>
    <departement>Arbeids- og sosialdepartementet</departement>
    <etat/>
    <gjelder>Norge</gjelder>
    <hjemmel><ref id="lov-1997-02-28-19-§25-15">L28.02.1997 nr. 19 § 25-15</ref>, <ref id="lov-1997-02-28-19-§1-3">§ 1-3</ref></hjemmel>
    <rettet/>
    <journalnummer>2015-0121</journalnummer>
  </metadata>
  <tekst>
    <korttittel>Forskrift om uføretrygd etter EØS-avtalen</korttittel>
    <korttittel>3 Forskrift om beregning av uføretrygd etter EØS-avtalen (Nr. 130)</korttittel>
    <tittel>Forskrift om beregning av uføretrygd etter EØS-avtalen</tittel>
    <marg niv="1" id="/marg/1"><b>Hjemmel:</b> Fastsatt av Arbeids- og sosialdepartementet 12. februar 2015 med hjemmel i lov 28. februar 1997 nr. 19 om folketrygd (folketrygdloven) § 25-15 og § 1-3.
<br/><b>EØS-henvisninger:</b> EØS-avtalen vedlegg VI nr. 1 (forordning (EF) nr. 883/2004) og nr. 2 (forordning (EF) nr. 987/2009).</marg>
    <paragraf id="/paragraf/1" url="https://lovdata.no/lovtidend/forskrift/2015-02-12-130/p1">
      <pverdi>§ 1.</pverdi>
      <ptittel>Virkeområde</ptittel>
      <ledd id="/paragraf/1/ledd/1">Denne forskriften inneholder bestemmelser om beregning av uføretrygd fra folketrygden etter forordning (EF) nr. 883/2004 artikkel 52 nr. 1 b for personer som omfattes av EØS-avtalen vedlegg VI nr. 1 og 2 (Europaparlaments- og rådsforordning (EF) nr. 883/2004 om koordinering av trygdeordninger og Europaparlaments- og rådsforordning (EF) nr. 987/2009 om regler for gjennomføring av forordning (EF) nr. 883/2004 - m.fl.). Bestemmelsene gjelder tilsvarende i tilfeller hvor tilsvarende regler kommer til anvendelse etter trygdeavtale Norge har med annet land.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2015-02-12-130/p2">
      <pverdi>§ 2.</pverdi>
      <ptittel>Fastsetting av grunnlaget for beregning av uføretrygd</ptittel>
      <ledd id="/paragraf/2/ledd/1">For personer som har pensjonsgivende inntekt i Norge i alle de fem siste kalenderårene før uføretidspunktet, se folketrygdloven § 12-8, fastsettes grunnlaget etter bestemmelsene i folketrygdloven § 12-11.</ledd>
      <ledd id="/paragraf/2/ledd/2">For personer som verken har pensjonsgivende inntekt i Norge eller arbeidsinntekt i annet EØS-land i de fem siste kalenderårene før uføretidspunktet, se folketrygdloven § 12-8, fastsettes grunnlaget til 0 kroner.</ledd>
      <ledd id="/paragraf/2/ledd/3">For personer som ikke har pensjonsgivende inntekt i Norge i noen av de fem siste kalenderårene før uføretidspunktet, se folketrygdloven § 12-8, men som har arbeidsinntekt i annet EØS-land i disse fem årene, skal grunnlaget fastsettes etter bestemmelsene i leddet her. Det skal tas utgangspunkt i pensjonsgivende inntekt som sist var opptjent i Norge forut for uføretidspunktet og pensjonsgivende inntekt i de fire foregående kalenderårene. For år uten pensjonsgivende inntekt skal en inntekt lik gjennomsnittet av inntekten i årene med pensjonsgivende inntekt legges til grunn. Grunnlaget tilsvarer gjennomsnittlig inntekt i de tre beste av disse fem inntektsårene. Folketrygdloven § 12-11 andre til sjuende ledd gjelder tilsvarende.</ledd>
      <ledd id="/paragraf/2/ledd/4">For personer som ikke har pensjonsgivende inntekt i Norge i noen av de fem siste kalenderårene før uføretidspunktet, se folketrygdloven § 12-8, men som har arbeidsinntekt i annet EØS-land i ett, to, tre eller fire av disse fem år, skal grunnlaget fastsettes etter bestemmelsene i leddet her. Det skal tas utgangspunkt i pensjonsgivende inntekt som sist var opptjent i Norge forut for uføretidspunktet. Har vedkommende arbeidsinntekt i ett år, tilsvarer grunnlaget den pensjonsgivende inntekten som nevnt i andre punktum dividert med 3. Har vedkommende arbeidsinntekt i to år, tilsvarer grunnlaget summen av den pensjonsgivende inntekten som nevnt i andre punktum og i det foregående kalenderåret, dividert med 3. Har vedkommende arbeidsinntekt i tre år, tilsvarer grunnlaget summen av den pensjonsgivende inntekten som nevnt i andre punktum og i de to foregående kalenderårene, dividert med 3. Dersom vedkommende har arbeidsinntekt i fire år, tilsvarer grunnlaget gjennomsnittlig inntekt i de tre beste inntektsårene blant det siste året med pensjonsgivende inntekt opptjent i Norge forut for uføretidspunktet og de tre foregående kalenderårene. For år uten pensjonsgivende inntekt skal en inntekt lik gjennomsnittet av inntekten i årene med pensjonsgivende inntekt legges til grunn. Folketrygdloven § 12-11 andre til sjuende ledd gjelder tilsvarende.</ledd>
      <ledd id="/paragraf/2/ledd/5">For personer som har både pensjonsgivende inntekt i Norge og arbeidsinntekt i annet EØS-land i de fem siste kalenderårene før uføretidspunktet, se folketrygdloven § 12-8, skal grunnlaget fastsettes etter bestemmelsene i leddet her. Dersom vedkommende har inntekt i både Norge og annet EØS-land, men ikke i samme inntektsår, skal inntekten for kalenderår med arbeidsinntekt i annet EØS-land i femårsperioden fastsettes lik gjennomsnittet av de pensjonsgivende inntektene i Norge. Dersom vedkommende har både pensjonsgivende inntekt i Norge og arbeidsinntekt i annet EØS-land i samme år i ett eller flere av de fem siste kalenderårene, skal inntekten for det aktuelle året tilsvare det høyeste av pensjonsgivende inntekt for året og gjennomsnittet av de pensjonsgivende inntektene i Norge i femårsperioden. Grunnlaget tilsvarer gjennomsnittlig inntekt i de tre beste av disse fem inntektsårene.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2015-02-12-130/p3">
      <pverdi>§ 3.</pverdi>
      <ptittel>Minste årlig ytelse</ptittel>
      <ledd id="/paragraf/3/ledd/1">Uføretrygd ytes med 66 prosent av grunnlaget etter § 2. Minste årlig ytelse følger av folketrygdloven § 12-13.</ledd>
      <ledd id="/paragraf/3/ledd/2">Uføretrygden skal avkortes etter § 4 og § 5.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2015-02-12-130/p4">
      <pverdi>§ 4.</pverdi>
      <ptittel>Teoretisk beløp</ptittel>
      <ledd id="/paragraf/4/ledd/1">Det teoretiske beløpet for uføretrygd ved full uførhet tilsvarer 66 prosent av grunnlaget for uføretrygden, se § 2, multiplisert med en brøk der teoretisk trygdetid er teller og 40 er nevner.</ledd>
      <ledd id="/paragraf/4/ledd/2">Dersom vedkommende har rett til minste årlig ytelse etter folketrygdloven § 12-13 andre og tredje ledd, tilsvarer det teoretiske beløpet for uføretrygd ved full uførhet minste årlig ytelse multiplisert med en brøk der teoretisk trygdetid er teller og 40 er nevner.</ledd>
      <ledd id="/paragraf/4/ledd/3">Med teoretisk trygdetid menes trygdetid fastsatt etter folketrygdloven § 12-12, men likevel slik at medlemstid i annet EØS-land likestilles med trygdetid etter folketrygdloven § 12-12 andre ledd.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2015-02-12-130/p5">
      <pverdi>§ 5.</pverdi>
      <ptittel>Faktisk beløp</ptittel>
      <ledd id="/paragraf/5/ledd/1">Det faktiske beløpet for uføretrygden fastsettes ved at det teoretiske beløpet etter § 4 multipliseres med en brøk der norsk trygdetid forut for uføretidspunktet fastsatt i antall måneder er teller og summen av norsk trygdetid og medlemstid i annet EØS-land forut for uføretidspunktet fastsatt i antall måneder er nevner.</ledd>
      <ledd id="/paragraf/5/ledd/2">Trygdetiden begrenses til tidsrom som kan regnes som trygdetid etter folketrygdloven § 12-12 andre ledd. Trygdetiden kan ikke utgjøre mer enn 480 måneder i teller eller nevner.</ledd>
      <ledd id="/paragraf/5/ledd/3">Dersom uføregraden er lavere enn 100 prosent, fastsettes uføretrygden til en forholdsmessig andel av beløpet etter første ledd.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2015-02-12-130/p6">
      <pverdi>§ 6.</pverdi>
      <ptittel>Ikrafttredelse</ptittel>
      <ledd id="/paragraf/6/ledd/1">Forskriften her trer i kraft fra 1. januar 2015.</ledd>
    </paragraf>
  </tekst>
</dokument>
