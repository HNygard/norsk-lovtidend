<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-09-04-1050" type="lt" url="https://lovdata.no/lovtidend/forskrift/2015-09-04-1050">
  <metadata>
    <type>lt</type>
    <base>LT</base>
    <id>LT/lt/2015-09-04-1050</id>
    <dato>04.09.2015 nr. 1050</dato>
    <dato type="iso">2015-09-04</dato>
    <publisert>I 2015 hefte 11 s 1733</publisert>
    <ikraft>04.09.2015</ikraft>
    <ikraft type="iso">2015-09-04</ikraft>
    <departement>Justis- og beredskapsdepartementet</departement>
    <etat/>
    <gjelder>Norge</gjelder>
    <hjemmel/>
    <endrer type="ref">https://lovdata.no/for/2011-06-23-854</endrer>
    <rettet/>
    <journalnummer>2015-0870</journalnummer>
  </metadata>
  <tekst>
    <korttittel>Endr. forskrift om eksamen for fengselsbetjentutdanningen</korttittel>
    <korttittel>4 Endr. i forskrift om eksamen for fengselsbetjentutdanningen (Nr. 1050)</korttittel>
    <tittel>Forskrift endring i forskrift om eksamen ved fengselsbetjentutdanningen</tittel>
    <marg niv="1" id="/marg/1"><b>Hjemmel:</b> Fastsatt av Kriminalomsorgsdirektoratet 4. september 2015 med hjemmel i forskrift 22. februar 2002 nr. 183 til lov om straffegjennomføring § 2-2.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2015-09-04-1050/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 23. juni 2011 nr. 854 om eksamen for fengselsbetjentutdanningen er det gjort en rekke endringer. Forskriften lyder etter dette:</ledd>
      <ledd id="/kapittel/i/ledd/2">§ 1. <i>Virkeområde</i></ledd>
      <ledd id="/kapittel/i/ledd/3">Forskriften omfatter alle eksamener, prøver, bedømmelser, arbeidskrav, vurderinger og lignende innenfor alle emner, delemner og kurs når resultatet framgår på karakterutskrift eller vitnemål, eller inngår som beregningsgrunnlag for disse.</ledd>
      <ledd id="/kapittel/i/ledd/4">Vurderingene og karakteren i tjenstlig forhold kommer i tillegg til karakterene som inngår i utdanningen av fengselsbetjenter.</ledd>
      <ledd id="/kapittel/i/ledd/5">§ 2. <i>Eksamen</i></ledd>
      <ledd id="/kapittel/i/ledd/6">Eksamen regnes som del av utdanningsopplegget, spesifikk oppmelding er ikke nødvendig.</ledd>
      <ledd id="/kapittel/i/ledd/7">Som eksamen regnes vurderingsformer som gir grunnlag for fastsetting av selvstendig karakter på vitnemålet. Følgende vurderingsformer kan benyttes individuelt eller i gruppe:
<liste id="/kapittel/i/ledd/7/liste/a"><lverdi>a)</lverdi><avsnitt id="/kapittel/i/ledd/7/liste/a/avsnitt/1">skriftlig eksamen med tilsyn</avsnitt></liste>
<liste id="/kapittel/i/ledd/7/liste/b"><lverdi>b)</lverdi><avsnitt id="/kapittel/i/ledd/7/liste/b/avsnitt/1">muntlig eksamen</avsnitt></liste>
<liste id="/kapittel/i/ledd/7/liste/c"><lverdi>c)</lverdi><avsnitt id="/kapittel/i/ledd/7/liste/c/avsnitt/1">skriftlig eksamen uten tilsyn, for eksempel fagartikkel, hjemmeeksamen, prosjekt- eller semesteroppgave.</avsnitt></liste></ledd>
      <ledd id="/kapittel/i/ledd/8">Som eksamen regnes også bedømmelse av framføringer eller praktiske oppgaver når resultatet inngår på vitnemålet.</ledd>
      <ledd id="/kapittel/i/ledd/9">Eksamensform og vurderingskriterier i det enkelte faget framgår av studieplanen.</ledd>
      <ledd id="/kapittel/i/ledd/10">§ 3. <i>Ordinær eksamen</i></ledd>
      <ledd id="/kapittel/i/ledd/11">Ordinær eksamen er den første eksamenen som holdes i et emne eller del av emne.</ledd>
      <ledd id="/kapittel/i/ledd/12">§ 4. <i>Utsatt eksamen</i></ledd>
      <ledd id="/kapittel/i/ledd/13">Utsatt eksamen er eksamen for aspiranter som hadde gyldig fravær ved siste ordinære eksamen.</ledd>
      <ledd id="/kapittel/i/ledd/14">§ 5. <i>Ny eksamen</i></ledd>
      <ledd id="/kapittel/i/ledd/15">Eksamen for aspiranter som ikke bestod ved siste ordinære eksamen (kontinuasjon). Ny eksamen kan tas samtidig som det arrangeres utsatt eksamen.</ledd>
      <ledd id="/kapittel/i/ledd/16">§ 6. <i>Ulike vurderingsformer</i></ledd>
      <ledd id="/kapittel/i/ledd/17">Det kan gis forskjellige prøver i tillegg til dem som har innflytelse på endelige karakterer på vitnemålet. Det kan være prøveeksamener, tentamener, innleveringer, arbeidskrav, forprøver og andre betegnelser. Slike vurderingsformer skal omtales i studieplanen senest fra studieårets begynnelse hvis resultatet også kan være avgjørende for aspirantenes adgang til å gå opp til ordinær eksamen.</ledd>
      <ledd id="/kapittel/i/ledd/18">§ 7. <i>Rammeplan</i></ledd>
      <ledd id="/kapittel/i/ledd/19">Rammeplan er en nasjonal plan som beskriver mål, omfang, innhold, organisering og vurderingsordning i et studium. Rammeplan for fengselsbetjentutdanningen fastsettes av Kriminalomsorgsdirektoratet.</ledd>
      <ledd id="/kapittel/i/ledd/20">§ 8. <i>Studieplan</i></ledd>
      <ledd id="/kapittel/i/ledd/21">Studieplan er en helhetlig beskrivelse av et studieprogram ved en høyskole. Studieplanen gir en nærmere konkretisering av faglig innhold i alle emnene i et studieprogram og beskriver organiseringen av studiet, studieprogresjon, arbeids- og undervisningsformer, eventuelle praksisformer og forholdet mellom teori og praksis og vurderingsordningene.</ledd>
      <ledd id="/kapittel/i/ledd/22">§ 9. <i>Emnebeskrivelse</i></ledd>
      <ledd id="/kapittel/i/ledd/23">Emnebeskrivelse er betegnelsen på den detaljerte delen av en studieplan som gjelder ett avsluttende emne/delemne. Emnebeskrivelsen er en konkretisering av emnet, og gir opplysninger om emnets mål, innhold, arbeids- og undervisningsformer og om eksamens-/vurderingsordningen i emnet. Hvis det er flere deleksamener i et emne, skal den innbyrdes vektingen eller sammenhengen mellom deleksamenene oppgis. Pensumlitteratur skal oppgis.</ledd>
      <ledd id="/kapittel/i/ledd/24">§ 10. <i>Aspirant</i></ledd>
      <ledd id="/kapittel/i/ledd/25">Aspirant er en person som er tilsatt med plikt til å gjennomgå en nærmere bestemt utdanning som kvalifiserer vedkommende for fast tilsetting i kriminalomsorgen, jf. forskrift til lov om straffegjennomføring § 2-2 og forskrift om aspiranter i kriminalomsorgen. En aspirant skal delta i undervisningen på heltid.</ledd>
      <ledd id="/kapittel/i/ledd/26">§ 11. <i>Studiepoeng</i></ledd>
      <ledd id="/kapittel/i/ledd/27">Omfanget av et fag, emne eller kurs i universitets- og høyskolesystemet måles i studiepoeng. 60 studiepoeng tilsvarer ett års normal arbeidsinnsats på heltid for en aspirant, jf. forskrift om aspiranter i kriminalomsorgen.</ledd>
      <ledd id="/kapittel/i/ledd/28">§ 12. <i>Kandidatnummer</i></ledd>
      <ledd id="/kapittel/i/ledd/29">Alle aspirantene som er meldt opp til en eksamen, får tildelt et kandidatnummer. Kandidatnummeret tildeles før eksamensoppgaven deles ut. Aspirantene får nytt kandidatnummer til hver eksamen. Nummeret er tilfeldig valgt og bestemt før eksamen.</ledd>
      <ledd id="/kapittel/i/ledd/30">§ 13. <i>Klagenemnd</i></ledd>
      <ledd id="/kapittel/i/ledd/31">Kriminalomsorgsdirektoratet oppretter en klagenemnd som skal behandle klage over formelle feil ved eksamen etter § 23.</ledd>
      <ledd id="/kapittel/i/ledd/32">Klagenemnda skal ha fem medlemmer med personlige varamedlemmer. Leder og varamedlem for leder skal fylle de lovbestemte krav for lagdommere. Leder og varamedlem for leder skal ikke være ansatt ved institusjonen. To av medlemmene skal være aspiranter.</ledd>
      <ledd id="/kapittel/i/ledd/33">Klagenemnda er vedtaksfør når lederen eller varamedlem for leder og to andre medlemmer er til stede.</ledd>
      <ledd id="/kapittel/i/ledd/34">§ 14. <i>Fusk</i></ledd>
      <ledd id="/kapittel/i/ledd/35">Fusk foreligger når en aspirant har annet enn tillatte hjelpemidler tilgjengelig under eksamen, eller på andre måter handler i strid med eksamensregelverket eller reglene om kildebruk.</ledd>
      <ledd id="/kapittel/i/ledd/36">Som fusk regnes forsøk på samarbeid med eller å få opplysninger fra andre personer når slikt samarbeid ikke er angitt som eksamensform. Det regnes også som fusk å benytte stoff som helt eller delvis er kopi, utdrag eller avskrift av andres publiserte eller upubliserte arbeider som f.eks. bøker, artikler, prosjekter eller oppgaver, også inkludert arbeider lagt ut på Internett, uten å angi kilder som nedenfor. Når større eller mindre deler av oppgaven bygger på andres eller egne tidligere arbeider, skal kildene oppgis. Når aspirantene har tilgang til kilder, skal de også gi fullstendige og korrekt angitte referanser til alle kilder og annen litteratur som er benyttet.</ledd>
      <ledd id="/kapittel/i/ledd/37">Fusk anses som brudd på arbeidskontrakten og medfører at aspirantens skikkethet som fengselsbetjent skal vurderes. Aspirantnemnda avgjør hvilke følger fusk skal få etter reglene i forskrift om aspiranter i kriminalomsorgen.</ledd>
      <ledd id="/kapittel/i/ledd/38">§ 15. <i>Særordninger</i></ledd>
      <ledd id="/kapittel/i/ledd/39">Aspiranter som av medisinske eller andre grunner har behov for spesiell tilrettelegging ved den praktiske gjennomføringen av eksamen, kan søke studieadministrasjonen om dette.</ledd>
      <ledd id="/kapittel/i/ledd/40">Aspiranter som har et varig behov, må søke snarest etter studiestart. Dersom det oppstår akutte behov, må aspiranten søke raskest mulig. Søknaden må inneholde dokumentasjon fra sakkyndig instans (f.eks. lege, logoped, psykolog) eller unntaksvis annen relevant dokumentasjon og beskrivelse av behovet for særordning i eksamenssituasjonen.</ledd>
      <ledd id="/kapittel/i/ledd/41">Ordningen gjelder normalt ikke muntlige prøver og heller ikke ved gruppeeksamener, hjemmeeksamener eller prosjektoppgaver.</ledd>
      <ledd id="/kapittel/i/ledd/42">Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. Kriminalomsorgens utdanningssenter (KRUS) fastsetter utfyllende bestemmelser etter § 23.</ledd>
      <ledd id="/kapittel/i/ledd/43">Tilleggstid kan gis med inntil 25 %, maksimum en time.</ledd>
      <ledd id="/kapittel/i/ledd/44">Særordninger skal være slik at eksamensprestasjonen vurderes etter vanlige faglige kriterier.</ledd>
      <ledd id="/kapittel/i/ledd/45">§ 16. <i>Sykdom under eksamen</i></ledd>
      <ledd id="/kapittel/i/ledd/46">Kandidater som er forhindret fra å ta eksamen på grunn av sykdom, skal informere KRUS snarest og levere legeerklæring umiddelbart.</ledd>
      <ledd id="/kapittel/i/ledd/47">§ 17. <i>Vilkår for å få gå opp til eksamen</i></ledd>
      <ledd id="/kapittel/i/ledd/48">Aspiranter som ikke har levert eller fått godkjent obligatoriske innleveringer der krav om godkjenning er fastsatt i studieplanen, gis ikke adgang til å gå opp til eksamen i emnet. Hvis kandidaten ut fra normal studieprogresjon skulle ha tatt eksamen, regnes dette likevel som første forsøk med strykkarakter som resultat.</ledd>
      <ledd id="/kapittel/i/ledd/49">Ny eksamen (kontinuasjon) regnes som annet (siste) forsøk, jf. § 21.</ledd>
      <ledd id="/kapittel/i/ledd/50">Aspiranten har oppmøteplikt til all undervisning ved KRUS. Ved fravær over 20 % i det enkelte emne, må aspiranten søke om å få anledning til å avlegge eksamen.</ledd>
      <ledd id="/kapittel/i/ledd/51">KRUS gir utfyllende bestemmelser om fravær som følge av utførelsen av vervet som tillitsvalgt for tjenestemannsorganisasjonene, jf. § 24.</ledd>
      <ledd id="/kapittel/i/ledd/52">§ 18. <i>Sensur</i></ledd>
      <ledd id="/kapittel/i/ledd/53">I alle emner kan det engasjeres en ekstern sensor. Ved ny sensurering etter klage, jf. § 5-2 og § 5-3 i lov om universiteter og høyskoler, benyttes minst to nye sensorer, hvorav minst n ekstern.</ledd>
      <ledd id="/kapittel/i/ledd/54">Sensur skal foreligge senest 3 uker fra eksamens- eller prøvedato. KRUS kan i særlige tilfeller beslutte en lengre frist, eksempelvis når det ikke er mulig å skaffe det antall kvalifiserte sensorer som er nødvendig for å avvikle sensur innen 3 uker.</ledd>
      <ledd id="/kapittel/i/ledd/55">§ 19. <i>Karakterer</i></ledd>
      <ledd id="/kapittel/i/ledd/56">Endelig karakter i emne og delemne som ut fra studieplanen skal på vitnemålet, fastsettes på grunnlag av eksamener, deleksamener og/eller andre vurderingsordninger slik studieplanen angir.</ledd>
      <ledd id="/kapittel/i/ledd/57">Studieplanen angir for hver eksamen om bestått/ikke bestått eller gradert skala skal brukes.</ledd>
      <ledd id="/kapittel/i/ledd/58">§ 20. <i>Kunngjøring av eksamensresultater</i></ledd>
      <ledd id="/kapittel/i/ledd/59">Tid for kunngjøring av eksamensresultatene skal fastsettes på forhånd. Kunngjøringen skjer ved oppslag på fastsatt sted. Karakterlistene skal være anonymisert ved bruk av kandidatnummer.</ledd>
      <ledd id="/kapittel/i/ledd/60">§ 21. <i>Oppsigelse, utsatt eksamen</i></ledd>
      <ledd id="/kapittel/i/ledd/61">Aspiranter som har strøket to ganger i samme emne, skal sies opp fra sin stilling, jf. lov om statens tjenestemenn m.m. § 8 nr. 3.</ledd>
      <ledd id="/kapittel/i/ledd/62">Aspirantnemnda treffer vedtaket om oppsigelse, jf. forskrift om aspiranter i kriminalomsorgen § 22 første ledd. Vedtaket om oppsigelse kan påklages etter reglene i samme forskrift § 22 fjerde ledd.</ledd>
      <ledd id="/kapittel/i/ledd/63">For aspiranter som har hatt lovlig fravær, eller som ikke har bestått ved siste ordinære eksamen i et emne, arrangeres det utsatt og ny eksamen i emnet (kontinuasjonseksamen).</ledd>
      <ledd id="/kapittel/i/ledd/64">§ 22. <i>Begrunnelse for og klage på karakterfastsetting</i></ledd>
      <ledd id="/kapittel/i/ledd/65">Aspirantene har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må et eventuelt krav om begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse fremmes innen en uke fra kandidaten fikk kjennskap til karakteren, og aldri mer enn tre uker fra karakteren ble kunngjort.</ledd>
      <ledd id="/kapittel/i/ledd/66">Hvis det er gitt skriftlige retningslinjer for bedømmelsen, skal disse være tilgjengelige for kandidatene etter at karakterer er fastsatt. En aspirant kan klage skriftlig på karakteren for sine egne prestasjoner senest tre uker etter at eksamensresultatet er kunngjort eller senest tre uker etter at begrunnelsen er gitt. Besvarelsen sensureres på nytt, jf. lov om universiteter og høyskoler § 3-9 (5). Endring kan skje til gunst eller ugunst for klageren.</ledd>
      <ledd id="/kapittel/i/ledd/67">Bedømmelse av muntlig eksamen, praktisk prøve eller annen bedømmelse som på grunn av prøvens art ikke lar seg etterprøve, kan ikke påklages. Formelle feil ved gjennomføringen av muntlig eller praktisk eksamen kan likevel påklages, se § 23.</ledd>
      <ledd id="/kapittel/i/ledd/68">Klage som gjelder gruppeeksamen, kan bare fremmes hvis hele gruppen samtykker i det. Klagen skal være undertegnet av alle i gruppen. Eventuelt endret karakter gjelder hele gruppen.</ledd>
      <ledd id="/kapittel/i/ledd/69">§ 23. <i>Klage over formelle feil ved eksamen</i></ledd>
      <ledd id="/kapittel/i/ledd/70">Den som har vært oppe til eksamen, kan klage skriftlig over formelle feil innen tre uker etter at vedkommende er eller burde ha vært kjent med det forholdet som ligger til grunn for klagen. Er krav om begrunnelse for eller klage over karakterfastsettingen fremsatt, løper klagefristen fra kandidaten har fått begrunnelsen eller endelig avgjørelse av klagen foreligger.</ledd>
      <ledd id="/kapittel/i/ledd/71">Klage over formelle feil ved eksamen skal være begrunnet og stiles til KRUS.</ledd>
      <ledd id="/kapittel/i/ledd/72">Formelle feil kan være feil ved oppgavegiving, eksamensavvikling eller ved gjennomføring av sensuren.</ledd>
      <ledd id="/kapittel/i/ledd/73">Klagenemnda vurderer spørsmålet om det som oppgis som formelle feil, kan ha påvirket prestasjonen under eksamen eller sensuren av prestasjonen for aspiranten som klaget. Hvis Klagenemnda ikke kan se at forholdet har hatt betydning for resultatet, kan klagen avvises. I motsatt fall skal KRUS gi ny eksamen eller ny sensur på samme prøven. KRUS må vurdere hvorvidt feilen kan ha hatt betydning for hele kullet. Sensuren eller eksamensforsøket annulleres i tilfelle for hele kullet.</ledd>
      <ledd id="/kapittel/i/ledd/74">§ 24. <i>Utfyllende bestemmelser</i></ledd>
      <ledd id="/kapittel/i/ledd/75">KRUS kan fastsette utfyllende bestemmelser, instrukser og rutinebeskrivelser.</ledd>
      <ledd id="/kapittel/i/ledd/76">§ 25. <i>Ikrafttredelse</i></ledd>
      <ledd id="/kapittel/i/ledd/77">Forskriften trer i kraft 1. januar 2012.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2015-09-04-1050/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft straks.</ledd>
    </kapittel>
  </tekst>
</dokument>
