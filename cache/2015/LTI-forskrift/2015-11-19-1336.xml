<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-11-19-1336" type="lt" url="https://lovdata.no/lovtidend/forskrift/2015-11-19-1336">
  <metadata>
    <type>lt</type>
    <base>LT</base>
    <id>LT/lt/2015-11-19-1336</id>
    <dato>19.11.2015 nr. 1336</dato>
    <dato type="iso">2015-11-19</dato>
    <publisert>I 2015 hefte 13 s 2087</publisert>
    <ikraft>19.11.2015</ikraft>
    <ikraft type="iso">2015-11-19</ikraft>
    <departement>Nærings- og fiskeridepartementet</departement>
    <etat/>
    <gjelder>Norge</gjelder>
    <hjemmel><ref id="lov-2005-06-17-79-§4">L17.06.2005 nr. 79 § 4</ref>, <ref id="lov-2005-06-17-79-§5">§ 5</ref>, <ref id="lov-2005-06-17-79-§6">§ 6</ref>, <ref id="lov-2005-06-17-79-§7">§ 7</ref>, <ref id="lov-2005-06-17-79-§10">§ 10</ref>, <ref id="lov-2005-06-17-79-§33a">§ 33a</ref></hjemmel>
    <endrer type="ref">https://lovdata.no/for/2004-12-22-1798</endrer>
    <rettet/>
    <journalnummer>2015-1113</journalnummer>
  </metadata>
  <tekst>
    <korttittel>Endr. i laksetildelingsforskriften</korttittel>
    <korttittel>4 Endr. i forskrift om tillatelse til akvakultur for laks, ørret og regnbueørret (laksetildelingsforskriften) (Nr. 1336)</korttittel>
    <tittel>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</tittel>
    <marg niv="1" id="/marg/1"><b>Hjemmel:</b> Fastsatt av Nærings- og fiskeridepartementet 19. november 2015 med hjemmel i lov 17. juni 2005 nr. 79 om akvakultur (akvakulturloven) § 4, § 5, § 6, § 7 § 10 og § 33a.</marg>
    <kapittel type="kapittel" id="/kapittel/i" url="https://lovdata.no/lovtidend/forskrift/2015-11-19-1336/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I forskrift 22. desember 2004 nr. 1798 om tillatelse til akvakultur for laks, ørret og regnbueørret (laksetildelingsforskriften) gjøres følgende endringer:
<br/></ledd>
      <ledd id="/kapittel/i/ledd/2">§ 22 nytt annet ledd skal lyde:</ledd>
      <ledd id="/kapittel/i/ledd/3">Akvakultur av matfisk til utvikling skal bidra til å utvikle teknologi som kommer akvakulturnæringen til gode.
<br/></ledd>
      <ledd id="/kapittel/i/ledd/4">Nåværende annet til sjette ledd blir tredje til syvende ledd.
<br/></ledd>
      <ledd id="/kapittel/i/ledd/5">§ 23 første ledd skal lyde:</ledd>
      <ledd id="/kapittel/i/ledd/6">Fiskeridirektoratet kan gi tillatelse til og fornyelse av tillatelse til akvakultur av matfisk til særlige formål etter en faglig vurdering. Varighet av tillatelse til særlige formål fastsettes etter en konkret behovsvurdering. Tillatelse gis midlertidig for inntil 10 år av gangen med unntak av tillatelse til fiskepark som gis for inntil 5 år av gangen og stamfisk- og forskningstillatelse som gis for inntil 15 år av gangen. Utviklingstillatelse gis for inntil 15 år.
<br/></ledd>
      <ledd id="/kapittel/i/ledd/7">§ 23a første ledd skal lyde:</ledd>
      <ledd id="/kapittel/i/ledd/8">Søker skal dokumentere hvordan virksomheten vil ivareta den faglige kompetansen som er nødvendig for å oppfylle formålene i § 1 og § 22, herunder kompetansekrav gitt i forskrift 17. juni 2008 nr. 822 om drift av akvakultur § 6.
<br/></ledd>
      <ledd id="/kapittel/i/ledd/9">Ny § 23b skal lyde:</ledd>
      <ledd id="/kapittel/i/ledd/10">§ 23b. <i>Særskilte tildelingsvilkår for tillatelse til utvikling</i></ledd>
      <ledd id="/kapittel/i/ledd/11">Søker kan få tildelt tillatelse til akvakultur av matfisk til prosjekter som kan bidra til å utvikle teknologi og som innebærer betydelig innovasjon og betydelige investeringer. Formålet er å legge til rette for at ny kunnskap, eksisterende kunnskap fra forskning eller praktisk erfaring kan brukes til å utvikle teknologi som kan bidra til å løse en eller flere av miljø- og arealutfordringene som akvakulturnæringen står overfor, blant annet ved konstruksjon av prototyper og testanlegg, industriell design, utstyrsinstallasjon og fullskala prøveproduksjon.</ledd>
      <ledd id="/kapittel/i/ledd/12">Utviklingsarbeidet skal skille seg vesentlig fra tidligere kunnskap og teknologi på akvakulturområdet som er i alminnelig kommersiell bruk og kan ikke bare være en naturlig videreføring av det som er benyttet tidligere.</ledd>
      <ledd id="/kapittel/i/ledd/13">Søker skal dokumentere hvordan virksomheten vil ivareta den faglige kompetansen som er nødvendig for å oppfylle formålene i § 1 og § 22, herunder kompetansekrav gitt i forskrift 17. juni 2008 nr. 822 om drift av akvakultur § 6. Prosjektet må inneha relevant faglig kompetanse for å gjennomføre prosjektet.</ledd>
      <ledd id="/kapittel/i/ledd/14">Utviklingsprosjektet skal dokumenteres på en metodisk forsvarlig måte. Kunnskapen skal deles slik at den kommer hele næringen til gode.</ledd>
      <ledd id="/kapittel/i/ledd/15">Ved tildeling av tillatelse skal det fastsettes, etter dialog med søker, hvordan innehaver av tillatelsen skal rapportere til Fiskeridirektoratet om fremdriften i utviklingsprosjektet. Det skal fastsettes målkriterier for når prosjektet anses gjennomført.</ledd>
      <ledd id="/kapittel/i/ledd/16">Det skal fastsettes en varighet for tillatelsen. Ved vurdering av varighet av tillatelsen, skal tidsperspektivet for utviklingsaktiviteten tillegges vekt.</ledd>
      <ledd id="/kapittel/i/ledd/17">Fiskeridirektoratet kan ut fra behovet som den enkelte søknad reiser innhente råd og vurderinger fra kompetente rådgivere med egnet spesialkompetanse.
<br/></ledd>
      <ledd id="/kapittel/i/ledd/18">Ny § 23c skal lyde:</ledd>
      <ledd id="/kapittel/i/ledd/19">§ 23c. <i>Konvertering av utviklingstillatelse</i></ledd>
      <ledd id="/kapittel/i/ledd/20">Fiskeridirektoratet kan etter søknad gi tillatelse til at en utviklingstillatelse kan konverteres til en ordinær tillatelse til akvakultur av matfisk i sjø. Søknaden kan kun innvilges dersom målkriteriene som er fastsatt for prosjektet er oppfylt. Søknad om konvertering må være Fiskeridirektoratet i hende senest 6 måneder før utviklingstillatelsen går ut. Fiskeridirektoratet kan gi oppreisning for fristoverskridelse.</ledd>
      <ledd id="/kapittel/i/ledd/21">Ved tildeling av ordinær tillatelse til akvakultur av matfisk i sjø, skal det betales vederlag til statskassen på kroner 10 millioner. Vederlaget skal justeres i tråd med konsumprisindeksen fra denne forskrifts ikrafttredelse og frem til konverteringstidspunktet. Betaling må skje innen 90 dager (inkludert helligdager) etter endelig forvaltningsvedtak om tilsagn om kommersiell tillatelse. Dersom vederlaget ikke betales innen fristen, faller tilsagnet bort. Fiskeridirektoratet kan i særlige tilfeller gi oppreisning for fristoverskridelse.</ledd>
      <ledd id="/kapittel/i/ledd/22">Den ordinære tillatelsen til akvakultur av matfisk i sjø kan ikke tas i bruk før vederlaget er betalt.
<br/></ledd>
      <ledd id="/kapittel/i/ledd/23">§ 28b sjette og syvende ledd skal lyde:</ledd>
      <ledd id="/kapittel/i/ledd/24">Ved avgrensning av tillatelse til utvikling, skal det blant annet tas hensyn til hva som er nødvendig for å kunne gjennomføre prosjektet.</ledd>
      <ledd id="/kapittel/i/ledd/25">Ved avgrensning av tillatelse til akvakultur av matfisk til særlige formål skal det ikke tas hensyn til innehavers behov for økonomisk utbytte som følge av salg av ordinær matfisk. Denne bestemmelsen gjelder ikke for tillatelser til utvikling.
<br/></ledd>
      <ledd id="/kapittel/i/ledd/26">Ny § 28c skal lyde:</ledd>
      <ledd id="/kapittel/i/ledd/27">§ 28c. <i>Søksmålsfrist</i></ledd>
      <ledd id="/kapittel/i/ledd/28">Departementet kan sette som vilkår at mulig søksmål om forvaltningsvedtak om utviklingstillatelse etter denne forskriften er gyldig eller krav om erstatning som følge av vedtaket, skal tas ut innen seks måneder fra det tidspunkt melding om fastsettelse av frist kom frem til vedkommende part. Det kan gis oppfriskning for oversittelse av fristen etter reglene i tvisteloven § 16-12 til § 16-14.
<br/></ledd>
      <ledd id="/kapittel/i/ledd/29">§ 34 femte ledd skal lyde:</ledd>
      <ledd id="/kapittel/i/ledd/30">Denne bestemmelsen gjelder ikke tillatelser til akvakultur av matfisk til forsøks-, forsknings-, utviklings- og undervisningsformål eller tillatelser til akvakultur av stamfisk. Dispensasjonsadgangen etter fjerde ledd gjelder ikke akvakulturtillatelse til visning, slaktemerd og fiskepark.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/forskrift/2015-11-19-1336/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Forskriften trer i kraft straks.</ledd>
    </kapittel>
  </tekst>
</dokument>
