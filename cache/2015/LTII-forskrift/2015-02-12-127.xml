<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="for-2015-02-12-127" type="lt" url="https://lovdata.no/lovtidend/forskrift/2015-02-12-127">
  <metadata>
    <type>lt</type>
    <base>LT</base>
    <id>LT/lt/2015-02-12-127</id>
    <dato>12.02.2015 nr. 127</dato>
    <dato type="iso">2015-02-12</dato>
    <publisert>II 2015 hefte 1 s 67</publisert>
    <ikraft>12.02.2015</ikraft>
    <ikraft type="iso">2015-02-12</ikraft>
    <departement>OV (Andre off vedtekter)</departement>
    <etat/>
    <gjelder>Sarpsborg kommune, Østfold</gjelder>
    <hjemmel><ref id="lov-1965-06-18-4-§8">L18.06.1965 nr. 4 § 8</ref>,</hjemmel>
    <rettet/>
    <journalnummer>2015-0055</journalnummer>
  </metadata>
  <tekst>
    <korttittel>Forskrift om boligsoneparkering, Sarpsborg</korttittel>
    <korttittel>3 Forskrift om boligsoneparkering, <b>Sarpsborg</b> (Nr. 127)</korttittel>
    <tittel>Forskrift om boligsoneparkering, Sarpsborg kommune, Østfold</tittel>
    <marg niv="1" id="/marg/1"><b>Hjemmel:</b> Fastsatt av Sarpsborg bystyre 12. februar 2015 med hjemmel i lov 18. juni 1965 nr. 4 om vegtrafikk (vegtrafikkloven)§ 8, jf. forskrift 1. oktober 1993 nr. 921 om offentlig parkeringsregulering og parkeringsgebyr § 7.</marg>
    <paragraf id="/paragraf/1" url="https://lovdata.no/lovtidend/forskrift/2015-02-12-127/p1">
      <pverdi>§ 1.</pverdi>
      <ptittel>Formål</ptittel>
      <ledd id="/paragraf/1/ledd/1">Formålet med boligsoneparkering er å sikre tilgjengelighet for beboere til offentlige parkeringsplasser innen et avgrenset område.</ledd>
    </paragraf>
    <paragraf id="/paragraf/2" url="https://lovdata.no/lovtidend/forskrift/2015-02-12-127/p2">
      <pverdi>§ 2.</pverdi>
      <ptittel>Etablering av boligsoneparkering, tildeling av parkeringstillatelser, fastsetting av avgift</ptittel>
      <ledd id="/paragraf/2/ledd/1">Opprettelse av boligsoneparkering samt fastsettelse av avgift for ulike brukergrupper vedtas av bystyret. Det kan fastsettes forskjellig avgift for ulike beboersoner og for ulike brukergrupper innenfor sonene. Justering av avgiftene fastsettes av Sarpsborg kommune.</ledd>
      <ledd id="/paragraf/2/ledd/2">Sarpsborg kommune definerer boligsonene, avgiftstidene, utarbeider søknadsrutiner, informasjonsmateriell, parkeringstillatelser og betalingsvilkår. Sarpsborg kommune tildeler parkeringstillatelser i samsvar med forskriften og innkrever avgift. Kommunens klagenemnd er klageinstans.</ledd>
      <ledd id="/paragraf/2/ledd/3">Sarpsborg kommune definerer i hvilken sone den enkelte boenhet eller næringsdrivende tilhører.</ledd>
    </paragraf>
    <paragraf id="/paragraf/3" url="https://lovdata.no/lovtidend/forskrift/2015-02-12-127/p3">
      <pverdi>§ 3.</pverdi>
      <ptittel>Generelle bestemmelser om tildeling av parkeringstillatelser</ptittel>
      <ledd id="/paragraf/3/ledd/1">Parkeringstillatelser tildeles etter skriftlig søknad. Søker må dokumentere at vilkårene for tildeling er oppfylt i samsvar med denne forskriften.</ledd>
      <ledd id="/paragraf/3/ledd/2">Parkeringstillatelse tildeles kun kjøretøy som er registrert og har gyldige kjennemerker.</ledd>
      <ledd id="/paragraf/3/ledd/3">Motorsykler og mopeder tildeles parkeringstillatelse på lik linje med andre kjøretøy.</ledd>
      <ledd id="/paragraf/3/ledd/4">Det tildeles ikke parkeringstillatelse til bobiler, campingvogner, tilhengere eller kjøretøy med totalvekt over 3,5 tonn.</ledd>
      <ledd id="/paragraf/3/ledd/5">Det tildeles ikke flere parkeringstillatelser enn det er parkeringskapasitet innenfor sonen. Når taket er nådd innenfor en sone, tildeles det ikke flere parkeringstillatelser for denne sonen.</ledd>
    </paragraf>
    <paragraf id="/paragraf/4" url="https://lovdata.no/lovtidend/forskrift/2015-02-12-127/p4">
      <pverdi>§ 4.</pverdi>
      <ptittel>Vilkår for tildeling av parkeringstillatelse til bosatte</ptittel>
      <ledd id="/paragraf/4/ledd/1">Det tildeles inntil to parkeringstillatelser per husstand.</ledd>
      <ledd id="/paragraf/4/ledd/2">Søker må være bosatt og folkeregistrert i sonen.</ledd>
      <ledd id="/paragraf/4/ledd/3">Studenter og pendlere som er fritatt fra kravet om å melde flytting til Folkeregisteret, må fremlegge dokumentasjon på boforhold i sonen. For andre grupper som ikke er folkeregistrert bosatt i sonen, kreves bekreftelse fra Folkeregisteret om fritak for flyttemelding.</ledd>
      <ledd id="/paragraf/4/ledd/4">Kjøretøyet må disponeres av søkeren. Søker må enten stå registrert som eier eller medeier av kjøretøyet i motorvognregisteret eller stå som leaser/leier av kjøretøyet eller disponere firmabil til privat bruk. Eventuell disponering av tjenestebil, firmabil eller leie/leasingbil til privat bruk må dokumenteres på slik måte som kreves av Sarpsborg kommune.</ledd>
      <ledd id="/paragraf/4/ledd/5">Huseiere som ikke bor i sonen eller beboere som ikke disponerer kjøretøy til privat bruk etter denne bestemmelsen, tildeles ikke parkeringstillatelse for bosatte.</ledd>
      <ledd id="/paragraf/4/ledd/6">En parkeringstillatelse kan påføres flere kjennemerker.</ledd>
    </paragraf>
    <paragraf id="/paragraf/5" url="https://lovdata.no/lovtidend/forskrift/2015-02-12-127/p5">
      <pverdi>§ 5.</pverdi>
      <ptittel>Vilkår for tildeling av parkeringstillatelse til næringsdrivende</ptittel>
      <ledd id="/paragraf/5/ledd/1">Næringsdrivende som har et særlig behov for biloppstillingsplasser for egne servicekjøretøy, og som er etablert i sonen hvor det er regulert boligsoneparkering, kan tildeles parkeringstillatelse. Det tildeles inntil to parkeringstillatelser per virksomhet. Det særlige behovet for parkering i sonen må begrunnes og dokumenteres.</ledd>
      <ledd id="/paragraf/5/ledd/2">Den næringsdrivendes firma skal være registrert i enhetsregisteret med adresse i sonen og drive virksomhet fra denne adressen. Kjøretøyet skal eies/leases/leies av firmaet.</ledd>
      <ledd id="/paragraf/5/ledd/3">Det innvilges ikke parkeringstillatelse til ansatte i virksomheter eller til kunder.</ledd>
      <ledd id="/paragraf/5/ledd/4">Kommunale virksomheter tildeles parkeringstillatelse på de samme kriteriene som andre næringsdrivende.</ledd>
      <ledd id="/paragraf/5/ledd/5">En parkeringstillatelse kan påføres flere kjennemerker.</ledd>
    </paragraf>
    <paragraf id="/paragraf/6" url="https://lovdata.no/lovtidend/forskrift/2015-02-12-127/p6">
      <pverdi>§ 6.</pverdi>
      <ptittel>Parkeringstillatelsens plassering</ptittel>
      <ledd id="/paragraf/6/ledd/1">Kunden er selv ansvarlig for at det foreligger gyldig parkeringstillatelse før kjøretøyet parkeres i områder regulert med boligsoneparkering.</ledd>
      <ledd id="/paragraf/6/ledd/2">Ved parkering skal parkeringstillatelsen plasseres godt synlig for kontroll på innsiden av kjøretøyets frontrute. Dersom parkeringstillatelsen ikke er kontrollerbar kan tilleggsavgift ilegges.</ledd>
    </paragraf>
    <paragraf id="/paragraf/7" url="https://lovdata.no/lovtidend/forskrift/2015-02-12-127/p7">
      <pverdi>§ 7.</pverdi>
      <ptittel>Lagring og kontroll av opplysninger</ptittel>
      <ledd id="/paragraf/7/ledd/1">Alle nødvendige opplysninger vedrørende tildeling, fornyelse, endringer mv. av parkeringstillatelsen skal registreres og lagres etter de til enhver tid gjeldende forskriftene.</ledd>
      <ledd id="/paragraf/7/ledd/2">Sarpsborg kommune har rett til å kontrollere alle opplysninger som gis i søknaden. Dette gjelder også ved fornyelse og i avtaleperioden.</ledd>
    </paragraf>
    <paragraf id="/paragraf/8" url="https://lovdata.no/lovtidend/forskrift/2015-02-12-127/p8">
      <pverdi>§ 8.</pverdi>
      <ptittel>Parkeringstillatelsens gyldighet og refusjon</ptittel>
      <ledd id="/paragraf/8/ledd/1">Boligsoneparkeringssonen er skiltet med soneskilt ved innkjøring til området. Parkeringsplassene for utenforstående er oppmerkede og skiltet. Tidsrommet boligsoneparkeringen gjelder står på skiltene.</ledd>
      <ledd id="/paragraf/8/ledd/2">Parkeringstillatelsen er kun gyldig for den sonen den er utstedt til.</ledd>
      <ledd id="/paragraf/8/ledd/3">Parkeringstillatelsen gir ikke adgang til å parkere på plasser reservert for spesielle brukergrupper eller regulert med avgiftsbetaling. Parkeringstillatelsen gir ikke rett til egen parkeringsplass i sonen. Utenom virketid gir parkeringstillatelsen ikke særskilt rett til parkering i forhold til kjøretøyer uten parkeringstillatelse. Parkering skal til enhver tid skje i samsvar med trafikkregler, skilt og oppmerking.</ledd>
      <ledd id="/paragraf/8/ledd/4">Parkeringstillatelsen er kun gyldig for det kjøretøyet eller de kjøretøyene den er utstedt til.</ledd>
      <ledd id="/paragraf/8/ledd/5">Ved salg/flytting kan avgift refunderes for hele gjenværende måneder mot innlevering av parkeringstillatelsen. Adresseforandring skal meldes senest åtte dager etter flytting.</ledd>
      <ledd id="/paragraf/8/ledd/6">Det gis ikke refusjon for mindre enn én måned, for ferier og lignende.</ledd>
      <ledd id="/paragraf/8/ledd/7">Parkeringstillatelsen skal innleveres når kjøretøyet den er utstedt til selges/byttes/avhendes. Ved bytte av kjøretøy godskrives innbetalt beløp til ny parkeringstillatelse.</ledd>
      <ledd id="/paragraf/8/ledd/8">Ved tap av parkeringstillatelse erstattes denne med en ny parkeringstillatelse mot administrasjonskostnader. Mistet parkeringstillatelse skal omgående meldes til Sarpsborg kommune. Avgift for mistet kort refunderes ikke.</ledd>
    </paragraf>
    <paragraf id="/paragraf/9" url="https://lovdata.no/lovtidend/forskrift/2015-02-12-127/p9">
      <pverdi>§ 9.</pverdi>
      <ptittel>Fornyelse</ptittel>
      <ledd id="/paragraf/9/ledd/1">Innehaver av parkeringstillatelse er selv ansvarlig for fornyelse av tillatelsen.</ledd>
      <ledd id="/paragraf/9/ledd/2">Kunden er selv ansvarlig for at det foreligger gyldig parkeringstillatelse før kjøretøyet parkeres i områder regulert med boligsoneparkering.</ledd>
    </paragraf>
    <paragraf id="/paragraf/10" url="https://lovdata.no/lovtidend/forskrift/2015-02-12-127/p10">
      <pverdi>§ 10.</pverdi>
      <ptittel>Misbruk av parkeringstillatelse, inndragelse og straffeansvar</ptittel>
      <ledd id="/paragraf/10/ledd/1">Innehaver av parkeringstillatelsen skal senest innen åtte dager skriftlig melde fra til Sarpsborg kommune om endringer i opplysninger gitt på søknadsskjemaet.</ledd>
      <ledd id="/paragraf/10/ledd/2">Parkeringstillatelsen kan inndras eller gjøres ugyldig ved melding til innehaveren dersom parkeringstillatelsen viser seg å være tildelt på grunnlag av uriktige opplysninger eller ved misbruk/forfalskning av parkeringstillatelsen. Forholdet kan også politianmeldes.</ledd>
      <ledd id="/paragraf/10/ledd/3">Ved misbruk eller inndragning tilbakebetales ikke innbetalt avgift.</ledd>
    </paragraf>
    <paragraf id="/paragraf/11" url="https://lovdata.no/lovtidend/forskrift/2015-02-12-127/p11">
      <pverdi>§ 11.</pverdi>
      <ptittel>Ikrafttredelse</ptittel>
      <ledd id="/paragraf/11/ledd/1">Forskriften trer i kraft straks.</ledd>
      <avsnitt id="/paragraf/11/ledd/1/avsnitt/1"/>
    </paragraf>
  </tekst>
</dokument>
