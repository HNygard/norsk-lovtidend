<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2015-06-19-74" type="lt" url="https://lovdata.no/lovtidend/lov/2015-06-19-74">
  <metadata>
    <type>lt</type>
    <base>LT</base>
    <id>LT/lt/2015-06-19-74</id>
    <dato>19.06.2015 nr. 74</dato>
    <dato type="iso">2015-06-19</dato>
    <publisert>I 2015 hefte 6 s 933</publisert>
    <ikraft>Kongen fastset</ikraft>
    <ikraft type="iso">Kongen fastset</ikraft>
    <departement>Kulturdepartementet</departement>
    <endrer type="ref">https://lovdata.no/lov/1990-05-18-11</endrer>
    <rettet/>
    <journalnummer>2015-0552</journalnummer>
  </metadata>
  <tekst>
    <korttittel>Endringslov til stadnamnlova</korttittel>
    <korttittel>1 Lov nr. 74 om endr. i lov om stadnamn (om høvet grunneigarar har til å fastsetje skrivemåte av bruksnamn m.m.)</korttittel>
    <tittel>Lov om endringar i lov om stadnamn (om høvet grunneigarar har til å fastsetje skrivemåte av bruksnamn m.m.)</tittel>
    <redaksjonell_note>Prop.105 L (2014-2015), Innst.323 L (2014-2015), Lovvedtak 99 (2014-2015). Stortingets første og andre gongs behandling hv. 11. og 15. juni 2015. Fremja av Kulturdepartementet.
<br/></redaksjonell_note>
    <redaksjonell_note>Endringar i følgjande lov:
<fotnote id="/fotnote/lov">Lov 18. mai 1990 nr. 11 om stadnamn.</fotnote></redaksjonell_note>
    <kapittel type="kapittel" id="/kapittel/i" url="https://lovdata.no/lovtidend/lov/2015-06-19-74/ki">
      <kverdi>I</kverdi>
      <ktittel/>
      <ledd id="/kapittel/i/ledd/1">I lov 18. mai 1990 nr. 11 om stadnamn blir det gjort følgjande endringar:
<br/></ledd>
      <ledd id="/kapittel/i/ledd/2">Tittelen på lova skal lyde:
<br/></ledd>
      <ledd id="/kapittel/i/ledd/3">
        <i>Lov 18. mai 1990 nr. 11 om stadnamn (stadnamnlova)</i>
        <br/>
      </ledd>
      <ledd id="/kapittel/i/ledd/4">§ 1 første ledd skal lyde:</ledd>
      <ledd id="/kapittel/i/ledd/5">Formålet med denne lova er å ta vare på stadnamn som språklege kulturminne, gi dei ei skriftform som er praktisk, og som ikkje skyggjer for meiningsinnhaldet i namnet, og medverke til kjennskap til og aktiv bruk av namna.
<br/></ledd>
      <ledd id="/kapittel/i/ledd/6">§ 2 skal lyde:</ledd>
      <avsnitt id="/kapittel/i/ledd/6/avsnitt/1">§ 2. <i>Definisjonar</i></avsnitt>
      <ledd id="/kapittel/i/ledd/7">I denne lova tyder:
<liste id="/kapittel/i/ledd/7/liste/a"><lverdi>a)</lverdi><avsnitt id="/kapittel/i/ledd/7/liste/a/avsnitt/1">stadnamn: namn på terrengformasjonar som fjell og vatn, kulturformasjonar som gardsområde, gardsbruk, vegar og bruer, administrative område som kommunar og sokn, institusjonar og adresser</avsnitt></liste>
<liste id="/kapittel/i/ledd/7/liste/b"><lverdi>b)</lverdi><avsnitt id="/kapittel/i/ledd/7/liste/b/avsnitt/1">gardsnamn: namnet på heile det gardsområdet som eitt eller fleire gardsnummer er knytte til</avsnitt></liste>
<liste id="/kapittel/i/ledd/7/liste/c"><lverdi>c)</lverdi><avsnitt id="/kapittel/i/ledd/7/liste/c/avsnitt/1">bruksnamn: namn på gardsbruk eller annan eigedom med eitt eller fleire bruksnummer eller festenummer under eit gardsnummer</avsnitt></liste>
<liste id="/kapittel/i/ledd/7/liste/d"><lverdi>d)</lverdi><avsnitt id="/kapittel/i/ledd/7/liste/d/avsnitt/1">nedervd stadnamn: stadnamn som munnleg eller skriftleg er overlevert frå tidlegare generasjonar</avsnitt></liste>
<liste id="/kapittel/i/ledd/7/liste/e"><lverdi>e)</lverdi><avsnitt id="/kapittel/i/ledd/7/liste/e/avsnitt/1">nedervd lokal uttale: uttale som er overlevert frå tidlegare generasjonar, som har vore vanleg på staden, og som framleis er i levande bruk</avsnitt></liste>
<liste id="/kapittel/i/ledd/7/liste/f"><lverdi>f)</lverdi><avsnitt id="/kapittel/i/ledd/7/liste/f/avsnitt/1">rettskrivingsprinsipp: allmenne reglar for korleis lydar og lydkombinasjonar skal givast att i skrift
<br/></avsnitt></liste></ledd>
      <ledd id="/kapittel/i/ledd/8">§ 3 skal lyde:</ledd>
      <avsnitt id="/kapittel/i/ledd/8/avsnitt/1">§ 3. <i>Namnevern</i></avsnitt>
      <ledd id="/kapittel/i/ledd/9">Eit stadnamn kan berre takast i bruk på ein stad der det tradisjonelt ikkje høyrer heime dersom det ikkje er i bruk som verna etternamn, ikkje er eit særeige namn og heller ikkje må vernast av andre grunnar.</ledd>
      <ledd id="/kapittel/i/ledd/10">Eit nedervd stadnamn kan berre bytast ut med eit anna namn som har tradisjon som namn på det same namneobjektet. Unntak kan gjerast dersom særlege grunnar talar for det.
<br/></ledd>
      <ledd id="/kapittel/i/ledd/11">§ 4 skal lyde:</ledd>
      <avsnitt id="/kapittel/i/ledd/11/avsnitt/1">§ 4. <i>Reglar om skrivemåten</i></avsnitt>
      <ledd id="/kapittel/i/ledd/12">Dersom ikkje anna er fastsett i denne lova, skal det ved fastsetjing av skrivemåten av stadnamn takast utgangspunkt i den nedervde lokale uttalen. Skrivemåten skal følgje gjeldande rettskrivingsprinsipp for norsk og samisk. For kvenske stadnamn skal skrivemåten følgje gjeldande rettskrivingsprinsipp for kvensk. Skogfinske stadnamn på Austlandet følgjer norske rettskrivingsprinsipp.</ledd>
      <ledd id="/kapittel/i/ledd/13">Når det same namnet er brukt om ulike namneobjekt på den same staden, skal den skrivemåten som er brukt for det namneobjektet namnet opphavleg vart brukt om, som hovudregel vere retningsgivande for skrivemåten for dei andre namneobjekta. Dette gjeld ikkje i dei tilfella der det opphavlege namnet på namneobjektet er eit bruksnamn med ein skrivemåte som er fastsett av grunneigaren. To eller fleire skriftformer av same namn på det same namneobjektet kan fastsetjast som sidestilte dersom eitt eller fleire av desse vilkåra er oppfylte:
<liste id="/kapittel/i/ledd/13/liste/a"><lverdi>a)</lverdi><avsnitt id="/kapittel/i/ledd/13/liste/a/avsnitt/1">det finst fleire uttalevariantar av namnet fordi lokaliteten har stor geografisk utbreiing, eller ligg i eit dialektalt eller administrativt grenseområde</avsnitt></liste>
<liste id="/kapittel/i/ledd/13/liste/b"><lverdi>b)</lverdi><avsnitt id="/kapittel/i/ledd/13/liste/b/avsnitt/1">to eller fleire skriftformer av namnet er vel innarbeidde</avsnitt></liste>
<liste id="/kapittel/i/ledd/13/liste/c"><lverdi>c)</lverdi><avsnitt id="/kapittel/i/ledd/13/liste/c/avsnitt/1">det er sterk lokal interesse for to eller fleire av formene
<br/></avsnitt></liste></ledd>
      <ledd id="/kapittel/i/ledd/14">§ 5 skal lyde:</ledd>
      <avsnitt id="/kapittel/i/ledd/14/avsnitt/1">§ 5. <i>Fastsetjing av skrivemåten</i></avsnitt>
      <ledd id="/kapittel/i/ledd/15">Saker om skrivemåten av stadnamn kan takast opp av
<liste id="/kapittel/i/ledd/15/liste/a"><lverdi>a)</lverdi><avsnitt id="/kapittel/i/ledd/15/liste/a/avsnitt/1">eit offentleg organ og andre som er nemnde i § 1 tredje ledd</avsnitt></liste>
<liste id="/kapittel/i/ledd/15/liste/b"><lverdi>b)</lverdi><avsnitt id="/kapittel/i/ledd/15/liste/b/avsnitt/1">eigaren eller festaren i saker som gjeld namn på eige gardsbruk eller eigedom</avsnitt></liste>
<liste id="/kapittel/i/ledd/15/liste/c"><lverdi>c)</lverdi><avsnitt id="/kapittel/i/ledd/15/liste/c/avsnitt/1">ein lokal organisasjon med særleg tilknyting til eit stadnamn</avsnitt></liste>
<liste id="/kapittel/i/ledd/15/liste/d"><lverdi>d)</lverdi><avsnitt id="/kapittel/i/ledd/15/liste/d/avsnitt/1">stadnamnkonsulentane når det gjeld stadnamn i deira område</avsnitt></liste></ledd>
      <ledd id="/kapittel/i/ledd/16">Kommunen vedtek skrivemåten av offisiell adresse og av namn på tettstader, grender, kommunale gater, vegar, torg, bydelar, bustadfelt, anlegg o.l. Fylkeskommunen vedtek skrivemåten av namn på fylkeskommunale anlegg o.l.</ledd>
      <ledd id="/kapittel/i/ledd/17">Statens kartverk vedtek skrivemåten av gardsnamn, bruksnamn, seternamn, naturnamn, namn på statlege anlegg o.l. dersom ikkje anna er fastsett i lov eller forskrift. Det kan gjerast samlevedtak for skriftforma av eit namneledd innanfor det same administrative området.</ledd>
      <ledd id="/kapittel/i/ledd/18">Er det tvil om kven som etter desse reglane skal fastsetje skrivemåten av eit stadnamn, kan spørsmålet leggjast fram for departementet til avgjerd.
<br/></ledd>
      <ledd id="/kapittel/i/ledd/19">§ 6 første ledd skal lyde:</ledd>
      <ledd id="/kapittel/i/ledd/20">Når ei namnesak er teken opp med vedtaksorganet, skal saka gjerast kjend for dei som har rett til å uttale seg. Eigaren eller festaren har rett til å uttale seg i saker som gjeld skrivemåten av bruksnamn. Eigaren eller festaren har òg rett til å uttale seg i saker som gjeld gardsnamn når skrivemåten av gardsnamnet skal vere retningsgivande for skrivemåten av bruksnamnet. Kommunane har rett til å uttale seg når vedtaket skal gjerast av andre organ enn kommunen sjølv. Fylkeskommunane har rett til å uttale seg i saker som gjeld område som femner om meir enn ein kommune. Lokale organisasjonar har rett til å uttale seg i saker som gjeld stadnamn organisasjonen har ei særleg tilknyting til. Før det blir gjort vedtak om skrivemåten, skal namnekonsulentane gi tilråding. Grunneigaren kan be om å få tilråding frå namnekonsulentane i saker som gjeld namn på eige gardsbruk eller eigedom.
<br/></ledd>
      <ledd id="/kapittel/i/ledd/21">§ 6 andre ledd skal lyde:</ledd>
      <ledd id="/kapittel/i/ledd/22">I saker om skrivemåten av nedervde bruksnamn har eigaren rett til å fastsetje skrivemåten dersom han kan dokumentere at den ønskte skrivemåten har vore i offentleg bruk som bruksnamn. Skrivemåten av bruksnamnet kan i desse tilfella vedtakast utan høyring etter første ledd. Vedtak om skrivemåten av gardsnamn skal i alle andre tilfelle vere retningsgivande for skrivemåten av bruksnamn som er identisk med gardsnamnet.
<br/></ledd>
      <ledd id="/kapittel/i/ledd/23">§ 8 skal lyde:</ledd>
      <avsnitt id="/kapittel/i/ledd/23/avsnitt/1">§ 8. <i>Særskilde reglar om gardsnamn og bruksnamn</i></avsnitt>
      <ledd id="/kapittel/i/ledd/24">Skrivemåten av gardsnamn og bruksnamn som språkleg og geografisk fell saman med nedervde stadnamn, eller med andre stadnamn som etter reglane i denne lova eller i andre lover og forskrifter skal brukast av det offentlege, skal fastsetjast etter reglane i §§ 4 til 6.</ledd>
      <ledd id="/kapittel/i/ledd/25">Vedtak om skrivemåten av gardsnamn skal som hovudregel vere retningsgivande for skrivemåten av bruksnamn som er identisk med gardsnamnet eller der gardsnamnet går inn som ein del av bruksnamnet.</ledd>
      <ledd id="/kapittel/i/ledd/26">Eigaren eller festaren kan, med dei avgrensingane som følgjer av § 3, sjølv velje namn og fastsetje skrivemåten av namnet på eit nyoppretta bruk eller eit bruk som ikkje har eit nedervd namn.
<br/></ledd>
      <ledd id="/kapittel/i/ledd/27">§ 10 første ledd nytt andre punktum skal lyde:</ledd>
      <ledd id="/kapittel/i/ledd/28">Tilsvarande gjeld for vedtak om namnsetjing etter anna lov, dersom vedtaket er i strid med § 3 i lova her.
<br/>
<marg niv="1" id="/kapittel/i/ledd/28/marg/1">§ 10 første ledd nåværende andre til sjuende punktum blir tredje til åttende punktum.
<br/></marg></ledd>
      <ledd id="/kapittel/i/ledd/29">§ 10 andre ledd andre punktum skal lyde:</ledd>
      <ledd id="/kapittel/i/ledd/30">I klagesaker av prinsipiell karakter kan klagenemnda gi Språkrådet, Sametinget og departementet høve til å uttale seg.</ledd>
    </kapittel>
    <kapittel type="kapittel" id="/kapittel/ii" url="https://lovdata.no/lovtidend/lov/2015-06-19-74/kii">
      <kverdi>II</kverdi>
      <ktittel/>
      <ledd id="/kapittel/ii/ledd/1">Lova gjeld frå den tida Kongen fastset.</ledd>
    </kapittel>
  </tekst>
</dokument>
