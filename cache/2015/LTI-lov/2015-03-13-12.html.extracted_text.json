[
    {
        "tag": "p",
        "class": "marg",
        "html": "<a data-id=\"forarbeid/prop-12-l-201415\" class=\" reference\" href=\"/forarbeid/prop-12-l-201415\">Prop.12 L (2014–2015)</a>, <a data-id=\"forarbeid/inns-151-l-201415\" class=\" reference\" href=\"/forarbeid/inns-151-l-201415\">Innst.151 L (2014–2015)</a>, <a data-id=\"forarbeid/lovvedtak-41-201415\" class=\" reference\" href=\"/forarbeid/lovvedtak-41-201415\">Lovvedtak 41 (2014–2015)</a>. Stortingets første og andre gangs behandling hhv. 12. februar og 3. mars 2015. Fremmet av Nærings- og fiskeridepartementet.",
        "text": "Prop.12 L (2014–2015), Innst.151 L (2014–2015), Lovvedtak 41 (2014–2015). Stortingets første og andre gangs behandling hhv. 12. februar og 3. mars 2015. Fremmet av Nærings- og fiskeridepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/2001-06-15-59\" class=\" reference\" href=\"/lov/2001-06-15-59\">Lov 15. juni 2001 nr. 59</a> om stiftelser (stiftelsesloven).",
        "text": "Lov 15. juni 2001 nr. 59 om stiftelser (stiftelsesloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2001-06-15-59\" class=\" reference\" href=\"/lov/2001-06-15-59\">lov 15. juni 2001 nr. 59</a> om stiftelser gjøres følgende endringer:",
        "text": "I lov 15. juni 2001 nr. 59 om stiftelser gjøres følgende endringer:"
    },
    {
        "tag": "p",
        "class": "marg",
        "html": "Ny <a data-id=\"lov/2001-06-15-59/§7a\" class=\" reference\" href=\"/lov/2001-06-15-59/%C2%A77a\">§ 7 a</a> skal lyde:",
        "text": "Ny § 7 a skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2001-06-15-59/§7a\" class=\" reference\" href=\"/lov/2001-06-15-59/%C2%A77a\">§ 7 a</a>. <em class=\" \">Stiftelsesklagenemnda</em>",
        "text": "§ 7 a. Stiftelsesklagenemnda"
    },
    {
        "tag": "p",
        "class": "avsnitt",
        "html": "Stiftelsesklagenemnda avgjør klager på enkeltvedtak fattet av Stiftelsestilsynet i medhold av stiftelsesloven, dekningsloven, arvelova og samvirkelova, med mindre noe annet følger av særskilt lovbestemmelse. Departementet har ikke instruksjons- eller omgjøringsrett overfor Stiftelsesklagenemnda i enkeltsaker.",
        "text": "Stiftelsesklagenemnda avgjør klager på enkeltvedtak fattet av Stiftelsestilsynet i medhold av stiftelsesloven, dekningsloven, arvelova og samvirkelova, med mindre noe annet følger av særskilt lovbestemmelse. Departementet har ikke instruksjons- eller omgjøringsrett overfor Stiftelsesklagenemnda i enkeltsaker."
    },
    {
        "tag": "p",
        "class": "avsnitt",
        "html": "Departementet er klageinstans for Stiftelsestilsynets og Stiftelsesklagenemndas avgjørelser om partsinnsyn etter forvaltningsloven, samt avgjørelser i saker etter offentleglova.",
        "text": "Departementet er klageinstans for Stiftelsestilsynets og Stiftelsesklagenemndas avgjørelser om partsinnsyn etter forvaltningsloven, samt avgjørelser i saker etter offentleglova."
    },
    {
        "tag": "p",
        "class": "avsnitt",
        "html": "Stiftelsesklagenemnda skal ha en leder og to medlemmer, alle med personlig oppnevnte varamedlemmer. Medlemmene oppnevnes av Kongen for en periode på inntil fire år. Gjenoppnevning kan foretas. Stiftelsesklagenemnda skal ha et sekretariat som foretar saksforberedelse.",
        "text": "Stiftelsesklagenemnda skal ha en leder og to medlemmer, alle med personlig oppnevnte varamedlemmer. Medlemmene oppnevnes av Kongen for en periode på inntil fire år. Gjenoppnevning kan foretas. Stiftelsesklagenemnda skal ha et sekretariat som foretar saksforberedelse."
    },
    {
        "tag": "p",
        "class": "avsnitt",
        "html": "Stiftelsesklagenemnda kan bare treffe vedtak når alle medlemmene er til stede. Avgjørelser treffes med alminnelig flertall.",
        "text": "Stiftelsesklagenemnda kan bare treffe vedtak når alle medlemmene er til stede. Avgjørelser treffes med alminnelig flertall."
    },
    {
        "tag": "p",
        "class": "avsnitt",
        "html": "Stiftelsesklagenemnda er klageinstans for Stiftelsestilsynets avgjørelser om sakskostnader etter <a data-id=\"lov/1967-02-10/§36\" class=\" reference\" href=\"/lov/1967-02-10/%C2%A736\">forvaltningsloven § 36</a>. Nemndas avgjørelser om sakskostnader kan ikke påklages.",
        "text": "Stiftelsesklagenemnda er klageinstans for Stiftelsestilsynets avgjørelser om sakskostnader etter forvaltningsloven § 36. Nemndas avgjørelser om sakskostnader kan ikke påklages."
    },
    {
        "tag": "p",
        "class": "avsnitt",
        "html": "Departementet kan gi forskrift med nærmere bestemmelser om Stiftelsesklagenemndas sammensetning, organisering og arbeid og om nemndas sekretariat. Departementet kan gi nærmere overgangsregler for nemndsbehandling av klager fremsatt før lovendringen trer i kraft. Stiftelsesklagenemnda finansieres gjennom den årlige avgiften stiftelsene betaler etter forskrift gitt i medhold av <a data-id=\"lov/2001-06-15-59/§7\" class=\" reference\" href=\"/lov/2001-06-15-59/%C2%A77\">§ 7</a> tredje ledd.",
        "text": "Departementet kan gi forskrift med nærmere bestemmelser om Stiftelsesklagenemndas sammensetning, organisering og arbeid og om nemndas sekretariat. Departementet kan gi nærmere overgangsregler for nemndsbehandling av klager fremsatt før lovendringen trer i kraft. Stiftelsesklagenemnda finansieres gjennom den årlige avgiften stiftelsene betaler etter forskrift gitt i medhold av § 7 tredje ledd."
    },
    {
        "tag": "p",
        "class": "marg",
        "html": "<a data-id=\"lov/2001-06-15-59/§53\" class=\" reference\" href=\"/lov/2001-06-15-59/%C2%A753\">§ 53</a> fjerde ledd skal lyde:",
        "text": "§ 53 fjerde ledd skal lyde:"
    },
    {
        "tag": "p",
        "class": "avsnitt",
        "html": "Når sammenslåingen er vedtatt, og vedtaket i tilfelle er godkjent av Stiftelsestilsynet, skal Stiftelsestilsynet kunngjøre vedtaket i Brønnøysundregistrenes elektroniske kunngjøringspublikasjon og varsle stiftelsenes kreditorer om at de må melde fra til stiftelsen innen seks uker fra kunngjøringen, dersom de vil gjøre innsigelse mot sammenslåingen.",
        "text": "Når sammenslåingen er vedtatt, og vedtaket i tilfelle er godkjent av Stiftelsestilsynet, skal Stiftelsestilsynet kunngjøre vedtaket i Brønnøysundregistrenes elektroniske kunngjøringspublikasjon og varsle stiftelsenes kreditorer om at de må melde fra til stiftelsen innen seks uker fra kunngjøringen, dersom de vil gjøre innsigelse mot sammenslåingen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.",
        "text": "Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid."
    }
]