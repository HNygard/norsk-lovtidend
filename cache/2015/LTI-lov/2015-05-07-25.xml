<?xml version="1.0" encoding="UTF-8"?>
<dokument xmlns:xsi="http://www.w3.org/2001/XMLSchema-instance" xmlns="https://lovdata.no/regelverk" xsi:schemaLocation="lov-eksempel.xsd" id="lov-2015-05-07-25" type="lt" url="https://lovdata.no/lovtidend/lov/2015-05-07-25">
  <metadata>
    <type>lt</type>
    <base>LT</base>
    <id>LT/lt/2015-05-07-25</id>
    <dato>07.05.2015 nr. 25</dato>
    <dato type="iso">2015-05-07</dato>
    <publisert>I 2015 hefte 4 s 469</publisert>
    <ikraft>Kongen fastset.</ikraft>
    <ikraft type="iso">Kongen fastset.</ikraft>
    <departement>Helse- og omsorgsdepartementet</departement>
    <endrer type="ref">https://lovdata.no/lov/1973-02-09-6</endrer>
    <endrer type="ref">https://lovdata.no/lov/2003-12-05-10</endrer>
    <rettet/>
    <journalnummer>2015-0361</journalnummer>
  </metadata>
  <tekst>
    <korttittel>Transplantasjonslova</korttittel>
    <korttittel>1 Lov nr. 25 om donasjon og transplantasjon av organ, celler og vev (transplantasjonslova)</korttittel>
    <tittel>Lov om donasjon og transplantasjon av organ, celler og vev (transplantasjonslova)</tittel>
    <redaksjonell_note>Prop.38 L (2014-2015), Innst.223 L (2014-2015), Lovvedtak 58 (2014-2015). Stortingets første og andre gongs behandling hv. 9. og 28. april 2015. Fremja av Helse- og omsorgsdepartementet.
<br/></redaksjonell_note>
    <redaksjonell_note>Følgjande lov opphevast:
<fotnote id="/fotnote/lov">Lov 9. februar 1973 nr. 6 om transplantasjon, sykehusobduksjon og avgivelse av lik m.m.
<br/></fotnote></redaksjonell_note>
    <redaksjonell_note>Endringar i følgjande lov:
<fotnote id="/fotnote/lov+">Lov 5. desember 2003 nr. 100 om humanmedisinsk bruk av bioteknologi m.m. (bioteknologiloven).</fotnote></redaksjonell_note>
    <kapittel type="kapittel" id="/kapittel/1" url="https://lovdata.no/lovtidend/lov/2015-05-07-25/k1">
      <kverdi>Kapittel 1</kverdi>
      <ktittel>Formål, verkeområde, definisjonar og ansvar</ktittel>
      <paragraf id="/kapittel/1/paragraf/1" url="https://lovdata.no/lovtidend/lov/2015-05-07-25/k1/p1">
        <pverdi>§ 1.</pverdi>
        <ptittel>Formål</ptittel>
        <ledd id="/kapittel/1/paragraf/1/ledd/1">Formålet med lova er å sikre best mogeleg tilgang på organ, celler og vev til behandling av andre menneske, respekt for vilja og integriteten til donor og at omsynet til dei pårørande blir varetatt.</ledd>
      </paragraf>
      <paragraf id="/kapittel/1/paragraf/2" url="https://lovdata.no/lovtidend/lov/2015-05-07-25/k1/p2">
        <pverdi>§ 2.</pverdi>
        <ptittel>Verkeområde</ptittel>
        <ledd id="/kapittel/1/paragraf/2/ledd/1">Lova gjeld for donasjon, testing, karakterisering, uttak, preservering, transport og transplantasjon av levande humane organ, celler og vev frå ein levande eller død donor med sikte på behandling av sjukdom eller skade hos eit anna menneske. Lova gjeld ikkje for blod, blodkomponentar, blodprodukt og vev som blir brukt i samband med forplanting (germinalt vev) og humane organ, celler og vev som berre blir brukt i forsking.</ledd>
        <ledd id="/kapittel/1/paragraf/2/ledd/2">Kongen kan gi forskrift om at lova og forskrifter med heimel i lova heilt eller delvis skal gjelde for Svalbard og Jan Mayen og kan fastsette særlege reglar under omsyn til forholda på staden.</ledd>
      </paragraf>
      <paragraf id="/kapittel/1/paragraf/3" url="https://lovdata.no/lovtidend/lov/2015-05-07-25/k1/p3">
        <pverdi>§ 3.</pverdi>
        <ptittel>Definisjonar</ptittel>
        <ledd id="/kapittel/1/paragraf/3/ledd/1">I denne lova meines med:
<liste id="/kapittel/1/paragraf/3/ledd/1/liste/a"><lverdi>a)</lverdi><avsnitt id="/kapittel/1/paragraf/3/ledd/1/liste/a/avsnitt/1">uttak: prosess der humane organ, celler eller vev blir tatt ut av donor og gjort tilgjengelege for transplantasjon</avsnitt></liste>
<liste id="/kapittel/1/paragraf/3/ledd/1/liste/b"><lverdi>b)</lverdi><avsnitt id="/kapittel/1/paragraf/3/ledd/1/liste/b/avsnitt/1">donor: person som gir organ, celler eller vev til bruk i behandlinga av eit anna menneske, uavhengig av om avgjevinga skjer mens personen er i live eller etter at personen er død</avsnitt></liste>
<liste id="/kapittel/1/paragraf/3/ledd/1/liste/c"><lverdi>c)</lverdi><avsnitt id="/kapittel/1/paragraf/3/ledd/1/liste/c/avsnitt/1">fornybart vev: humane celler og vev som blir gjendanna etter donasjon med unntak av del av lever eller anna organ</avsnitt></liste>
<liste id="/kapittel/1/paragraf/3/ledd/1/liste/d"><lverdi>d)</lverdi><avsnitt id="/kapittel/1/paragraf/3/ledd/1/liste/d/avsnitt/1">pårørande og næraste pårørande: pårørande og næraste pårørande etter pasient- og brukerrettighetsloven § 1-3 bokstav b.</avsnitt></liste></ledd>
      </paragraf>
      <paragraf id="/kapittel/1/paragraf/4" url="https://lovdata.no/lovtidend/lov/2015-05-07-25/k1/p4">
        <pverdi>§ 4.</pverdi>
        <ptittel>Ansvaret for donasjons- og transplantasjonsverksemdene</ptittel>
        <ledd id="/kapittel/1/paragraf/4/ledd/1">Dei regionale helseføretaka skal sørge for at alle potensielle donorar kan vurderast og gjevast mogelegheit for donasjon innan helseregionen, og for at krava i lova og forskriftene etter lova her blir oppfylte.</ledd>
        <ledd id="/kapittel/1/paragraf/4/ledd/2">Departementet kan gi forskrift om krav til verksemder som gjennomfører uttak eller transport av organ, celler og vev og transplantasjonar, mellom anna om godkjenning og rapporteringsplikt for verksemdene. Departementet kan gi forskrift om registrering og anna behandling av helseopplysingar og andre personopplysingar som er nødvendige for å gjennomføre uttak eller transport av organ, celler og vev og transplantasjonar.</ledd>
      </paragraf>
    </kapittel>
    <kapittel type="kapittel" id="/kapittel/2" url="https://lovdata.no/lovtidend/lov/2015-05-07-25/k2">
      <kverdi>Kapittel 2</kverdi>
      <ktittel>Donasjon frå levande donor</ktittel>
      <paragraf id="/kapittel/2/paragraf/5" url="https://lovdata.no/lovtidend/lov/2015-05-07-25/k2/p5">
        <pverdi>§ 5.</pverdi>
        <ptittel>Uttak frå levande donor</ptittel>
        <ledd id="/kapittel/2/paragraf/5/ledd/1">Uttak av organ, celler og vev kan berre finne stad dersom inngrepet ikkje fører til ein nærliggande fare for den fysiske eller psykiske helsa til donoren.</ledd>
        <ledd id="/kapittel/2/paragraf/5/ledd/2">Uttak av organ, celler og vev frå personar mellom 12 og 18 år kan berre finne stad når det ligg føre særlege grunnar. I vurderinga av om det ligg føre særlege grunnar skal det mellom anna leggjast vekt på om:
<liste id="/kapittel/2/paragraf/5/ledd/2/liste/a"><lverdi>a)</lverdi><avsnitt id="/kapittel/2/paragraf/5/ledd/2/liste/a/avsnitt/1">transplantasjon er nødvendig for å redde livet til mottakaren,</avsnitt></liste>
<liste id="/kapittel/2/paragraf/5/ledd/2/liste/b"><lverdi>b)</lverdi><avsnitt id="/kapittel/2/paragraf/5/ledd/2/liste/b/avsnitt/1">det finst nokon annan aktuell donor,</avsnitt></liste>
<liste id="/kapittel/2/paragraf/5/ledd/2/liste/c"><lverdi>c)</lverdi><avsnitt id="/kapittel/2/paragraf/5/ledd/2/liste/c/avsnitt/1">donoren har sterk tilknyting til mottakar,</avsnitt></liste>
<liste id="/kapittel/2/paragraf/5/ledd/2/liste/d"><lverdi>d)</lverdi><avsnitt id="/kapittel/2/paragraf/5/ledd/2/liste/d/avsnitt/1">uttaket inneber eit stort inngrep,</avsnitt></liste>
<liste id="/kapittel/2/paragraf/5/ledd/2/liste/e"><lverdi>e)</lverdi><avsnitt id="/kapittel/2/paragraf/5/ledd/2/liste/e/avsnitt/1">uttaket berre gjeld fornybart vev, jf. § 3 bokstav c, og om</avsnitt></liste>
<liste id="/kapittel/2/paragraf/5/ledd/2/liste/f"><lverdi>f)</lverdi><avsnitt id="/kapittel/2/paragraf/5/ledd/2/liste/f/avsnitt/1">donoren er moden nok til å skjønne kva inngrepet inneber.</avsnitt></liste></ledd>
        <ledd id="/kapittel/2/paragraf/5/ledd/3">Uttak frå barn under 12 år og vaksne som ikkje har samtykkekompetanse, kan berre finne stad dersom:
<liste id="/kapittel/2/paragraf/5/ledd/3/liste/a"><lverdi>a)</lverdi><avsnitt id="/kapittel/2/paragraf/5/ledd/3/liste/a/avsnitt/1">uttaket gjeld fornybart vev, jf. § 3 bokstav c,</avsnitt></liste>
<liste id="/kapittel/2/paragraf/5/ledd/3/liste/b"><lverdi>b)</lverdi><avsnitt id="/kapittel/2/paragraf/5/ledd/3/liste/b/avsnitt/1">donasjonen er nødvendig for å redde livet til mottakaren,</avsnitt></liste>
<liste id="/kapittel/2/paragraf/5/ledd/3/liste/c"><lverdi>c)</lverdi><avsnitt id="/kapittel/2/paragraf/5/ledd/3/liste/c/avsnitt/1">det ikkje finst ein donor med samtykkekompetanse som deler mange nok av dei viktigaste vevstypane (er vevsforlikeleg), og</avsnitt></liste>
<liste id="/kapittel/2/paragraf/5/ledd/3/liste/d"><lverdi>d)</lverdi><avsnitt id="/kapittel/2/paragraf/5/ledd/3/liste/d/avsnitt/1">mottakaren er søsken, barn eller forelder, eller i særlege tilfelle på annan måte i nær familie med donoren.</avsnitt></liste></ledd>
        <ledd id="/kapittel/2/paragraf/5/ledd/4">Uttak kan aldri gjennomførast i strid med viljen til ein donor som ikkje har samtykkekompetanse.</ledd>
      </paragraf>
      <paragraf id="/kapittel/2/paragraf/6" url="https://lovdata.no/lovtidend/lov/2015-05-07-25/k2/p6">
        <pverdi>§ 6.</pverdi>
        <ptittel>Hovudregel om samtykke</ptittel>
        <ledd id="/kapittel/2/paragraf/6/ledd/1">Det blir kravd skriftleg samtykke til uttak av organ, celler og vev frå levande donor. Samtykket skal også omfatte behandling av helseopplysingar og andre personopplysingar som er nødvendige for å gjennomføre donasjonar og transplantasjonar.</ledd>
        <ledd id="/kapittel/2/paragraf/6/ledd/2">Samtykke kan trekkjast tilbake.</ledd>
        <ledd id="/kapittel/2/paragraf/6/ledd/3">Departementet kan gi forskrift om krav til samtykket.</ledd>
      </paragraf>
      <paragraf id="/kapittel/2/paragraf/7" url="https://lovdata.no/lovtidend/lov/2015-05-07-25/k2/p7">
        <pverdi>§ 7.</pverdi>
        <ptittel>Kven som har rett til å samtykke (samtykkekompetanse) til donasjon frå ein levande donor</ptittel>
        <ledd id="/kapittel/2/paragraf/7/ledd/1">Personar som har fylt 18 år, har rett til å samtykke til donasjon. Pasient- og brukerrettighetsloven § 4-3 andre til fjerde ledd om heilt eller delvis bortfall av samtykkekompetanse gjeld tilsvarande.</ledd>
        <ledd id="/kapittel/2/paragraf/7/ledd/2">For personar som ikkje har fylt 18 år, har foreldra, eller andre med foreldreansvaret etter barnelova, rett til å samtykke til donasjon. Donasjon kan ikkje finne stad dersom foreldra er usamde.</ledd>
        <ledd id="/kapittel/2/paragraf/7/ledd/3">For personar som har mista samtykkekompetansen etter pasient- og brukerrettighetsloven § 4-3 andre ledd, har næraste pårørande, jf. § 3 bokstav d, rett til å samtykke til donasjon.</ledd>
        <ledd id="/kapittel/2/paragraf/7/ledd/4">For personar som er fråtatt den rettslege handleevna etter vergemålsloven § 22 tredje ledd, gjeld pasient- og brukerrettighetsloven § 4-7 tilsvarande.</ledd>
        <ledd id="/kapittel/2/paragraf/7/ledd/5">Samtykke etter andre til fjerde ledd må godkjennast av fylkesmannen.</ledd>
        <ledd id="/kapittel/2/paragraf/7/ledd/6">For at samtykket skal vere gyldig, må donoren og den som har samtykkekompetansen ha fått informasjon om helsetilstanden til donoren og om inngrepet, under dette om omfanget og konsekvensane av det. Informasjonen skal vere tilpassa dei individuelle føresetnadene til mottakaren, som alder, kor moden donoren er, erfaring og kultur- og språkbakgrunn. Den som gir informasjonen skal forsikre seg om at donoren og den som har rett til å samtykke har forstått informasjonen.</ledd>
      </paragraf>
      <paragraf id="/kapittel/2/paragraf/8" url="https://lovdata.no/lovtidend/lov/2015-05-07-25/k2/p8">
        <pverdi>§ 8.</pverdi>
        <ptittel>Habilitet ved vurderinga av om ein levande donor er eigna</ptittel>
        <ledd id="/kapittel/2/paragraf/8/ledd/1">Den som har ansvaret for behandlinga av ein pasient som treng å få transplantert organ, celler eller vev, kan ikkje aleine gjennomføre vurderinga av om donoren er eigna.</ledd>
      </paragraf>
      <paragraf id="/kapittel/2/paragraf/9" url="https://lovdata.no/lovtidend/lov/2015-05-07-25/k2/p9">
        <pverdi>§ 9.</pverdi>
        <ptittel>Krav til utgreiing og oppfølging av levande donorar</ptittel>
        <ledd id="/kapittel/2/paragraf/9/ledd/1">Donoren har rett til å få nødvendig medisinsk og psykologisk utgreiing før det blir gitt samtykke til donasjon.</ledd>
        <ledd id="/kapittel/2/paragraf/9/ledd/2">Den som donerer organ, celler eller vev i eit omfang som gir, eller kan gi, konsekvensar for helsa av fysisk eller psykisk art, har rett til å få medisinsk oppfølging etter ein fastsett plan.</ledd>
        <ledd id="/kapittel/2/paragraf/9/ledd/3">Departementet kan gi forskrift om medisinsk oppfølging av donorar.</ledd>
      </paragraf>
    </kapittel>
    <kapittel type="kapittel" id="/kapittel/3" url="https://lovdata.no/lovtidend/lov/2015-05-07-25/k3">
      <kverdi>Kapittel 3</kverdi>
      <ktittel>Donasjon frå død donor</ktittel>
      <paragraf id="/kapittel/3/paragraf/10" url="https://lovdata.no/lovtidend/lov/2015-05-07-25/k3/p10">
        <pverdi>§ 10.</pverdi>
        <ptittel>Stadfesting av døden</ptittel>
        <ledd id="/kapittel/3/paragraf/10/ledd/1">Uttak, jf. § 3 bokstav a, frå ein død donor kan ikkje skje før døden er stadfesta av lege.</ledd>
        <ledd id="/kapittel/3/paragraf/10/ledd/2">Legar som stadfestar døden, skal ikkje vere involvert i uttaket av organ, celler eller vev eller i transplantasjonsinngrepet.</ledd>
        <ledd id="/kapittel/3/paragraf/10/ledd/3">Dersom døden blir stadfesta ved irreversibelt opphøyr av hjernefunksjonane, må diagnosen bekreftast av to legar. Den eine av legane skal vere relevant spesialist.</ledd>
        <ledd id="/kapittel/3/paragraf/10/ledd/4">Departementet kan gi forskrift om stadfesting av døden.</ledd>
      </paragraf>
      <paragraf id="/kapittel/3/paragraf/11" url="https://lovdata.no/lovtidend/lov/2015-05-07-25/k3/p11">
        <pverdi>§ 11.</pverdi>
        <ptittel>Vurdering av om ein pasient kan vere aktuell som donor</ptittel>
        <ledd id="/kapittel/3/paragraf/11/ledd/1">Når døden er konstatert, eller når det er svært sannsynleg at døden vil inntreffe innan kort tid og vidare livreddande behandling er formålslaus, skal det vurderast om pasienten kan vere aktuell som donor.</ledd>
      </paragraf>
      <paragraf id="/kapittel/3/paragraf/12" url="https://lovdata.no/lovtidend/lov/2015-05-07-25/k3/p12">
        <pverdi>§ 12.</pverdi>
        <ptittel>Behandling med sikte på donasjon</ptittel>
        <ledd id="/kapittel/3/paragraf/12/ledd/1">Når livreddande behandling er formålslaus, og det er svært sannsynleg at pasienten vil døy innan kort tid, kan legen som er ansvarleg for behandlinga av pasienten, ta avgjerd om at det skal gjevast behandling med sikte på donasjon. Behandling etter første punktum kan ikkje gjevast dersom ein av dei næraste pårørande, jf. § 3 bokstav d, nektar.</ledd>
        <ledd id="/kapittel/3/paragraf/12/ledd/2">Den behandlande legen skal, i samråd med næraste pårørande til pasienten, ta avgjerd om kor lenge det skal gjevast behandling med sikte på donasjon. Behandlinga må uansett avsluttast når det er avklart at vilkåra for donasjon ikkje er til stades.</ledd>
        <ledd id="/kapittel/3/paragraf/12/ledd/3">Departementet kan gi forskrift om behandling med sikte på donasjon.</ledd>
      </paragraf>
      <paragraf id="/kapittel/3/paragraf/13" url="https://lovdata.no/lovtidend/lov/2015-05-07-25/k3/p13">
        <pverdi>§ 13.</pverdi>
        <ptittel>Samtykke frå avdøde og næraste pårørande sin rett til å nekte donasjon</ptittel>
        <ledd id="/kapittel/3/paragraf/13/ledd/1">Personar som har fylt 16 år, har rett til å samtykke til at donasjon av organ, celler og vev kan gjennomførast etter at dei er døde. Når avdøde har gitt samtykke, kan pårørande ikkje nekte donasjon.</ledd>
        <ledd id="/kapittel/3/paragraf/13/ledd/2">Når den døde ikkje har gitt eit samtykke, kan donasjon gjennomførast dersom det ikkje ligg føre forhold som tilseier at den døde ville ha motsett seg. Dei pårørande til den døde skal spørjast om det ligg føre slike forhold. Donasjon kan likevel ikkje gjennomførast dersom ein av dei næraste pårørande til den døde, jf. § 3 bokstav d, nektar. Donasjon kan heller ikkje gjennomførast dersom det ikkje er mogeleg å få kontakt med dei pårørande eller når avdøde ikkje har pårørande.</ledd>
        <ledd id="/kapittel/3/paragraf/13/ledd/3">For personar som ikkje har fylt 16 år, har foreldra, eller andre med foreldreansvaret etter barnelova, rett til å samtykke til donasjon etter at dei er døde. Donasjon kan ikkje finne stad dersom foreldra er usamde. Dersom ingen har foreldreansvaret, har verja, eller næraste pårørande til den døde dersom det ikkje er oppnemnd verje, rett til å samtykke til donasjon.</ledd>
      </paragraf>
      <paragraf id="/kapittel/3/paragraf/14" url="https://lovdata.no/lovtidend/lov/2015-05-07-25/k3/p14">
        <pverdi>§ 14.</pverdi>
        <ptittel>Informasjon til næraste pårørande</ptittel>
        <ledd id="/kapittel/3/paragraf/14/ledd/1">Næraste pårørande til den døde skal underrettast om dødsfallet, det planlagde uttaket, jf. § 3 bokstav a, og om retten til å nekte donasjon før donasjonen blir gjennomført.</ledd>
        <ledd id="/kapittel/3/paragraf/14/ledd/2">Næraste pårørande skal få tilpassa informasjon om kva donasjonen inneber.</ledd>
      </paragraf>
      <paragraf id="/kapittel/3/paragraf/15" url="https://lovdata.no/lovtidend/lov/2015-05-07-25/k3/p15">
        <pverdi>§ 15.</pverdi>
        <ptittel>Mogelegheit for å ta avskjed med donor</ptittel>
        <ledd id="/kapittel/3/paragraf/15/ledd/1">Pårørande skal, så sant det lar seg gjere, få tid til å ta avskjed med donor før uttaket, jf. § 3 bokstav a, startar.</ledd>
      </paragraf>
    </kapittel>
    <kapittel type="kapittel" id="/kapittel/4" url="https://lovdata.no/lovtidend/lov/2015-05-07-25/k4">
      <kverdi>Kapittel 4</kverdi>
      <ktittel>Fellesreglar</ktittel>
      <paragraf id="/kapittel/4/paragraf/16" url="https://lovdata.no/lovtidend/lov/2015-05-07-25/k4/p16">
        <pverdi>§ 16.</pverdi>
        <ptittel>Tildeling av organ, celler og vev</ptittel>
        <ledd id="/kapittel/4/paragraf/16/ledd/1">Tildeling av organ, celler og vev til transplantasjon skal byggje på medisinske kriterium. Ved donasjon frå levande donor kan det i tillegg leggjast vekt på at mottakar er donors nærståande.</ledd>
      </paragraf>
      <paragraf id="/kapittel/4/paragraf/17" url="https://lovdata.no/lovtidend/lov/2015-05-07-25/k4/p17">
        <pverdi>§ 17.</pverdi>
        <ptittel>Anonymitet mellom partane i donasjonsprosessen</ptittel>
        <ledd id="/kapittel/4/paragraf/17/ledd/1">Donor og dei pårørande til donor og mottakar av organ, celler eller vev som ikkje kjenner kvarandre frå før, skal ikkje gjerast kjent med identiteten til kvarandre.</ledd>
        <ledd id="/kapittel/4/paragraf/17/ledd/2">Departementet kan gi forskrift om korleis anonymiteten skal varetakast.</ledd>
      </paragraf>
      <paragraf id="/kapittel/4/paragraf/18" url="https://lovdata.no/lovtidend/lov/2015-05-07-25/k4/p18">
        <pverdi>§ 18.</pverdi>
        <ptittel>Kompensasjon for utgifter og tapte inntekter i samband med donasjon</ptittel>
        <ledd id="/kapittel/4/paragraf/18/ledd/1">Alle utgifter og tap av inntekter som ein levande donor eller næraste pårørande til ein død donor pådrar seg som følje av donasjonen, skal kompenserast av det regionale helseføretaket. Dette gjeld likevel ikkje dersom utgiftene blir dekt etter anna regelverk.</ledd>
      </paragraf>
      <paragraf id="/kapittel/4/paragraf/19" url="https://lovdata.no/lovtidend/lov/2015-05-07-25/k4/p19">
        <pverdi>§ 19.</pverdi>
        <ptittel>Forbod mot transplantasjon frå dyr til menneske (xenotransplantasjon)</ptittel>
        <ledd id="/kapittel/4/paragraf/19/ledd/1">Det er forbode å transplantere levande biologisk materiale frå dyr til menneske.</ledd>
      </paragraf>
      <paragraf id="/kapittel/4/paragraf/20" url="https://lovdata.no/lovtidend/lov/2015-05-07-25/k4/p20">
        <pverdi>§ 20.</pverdi>
        <ptittel>Forbod mot kommersiell utnytting</ptittel>
        <ledd id="/kapittel/4/paragraf/20/ledd/1">Alle handlingar som har til hensikt å oppnå økonomisk vinning som følgje av donasjon av organ, celler eller vev til transplantasjon, er forbode. Det same gjeld alle handlingar som medverkar til at nokon mottek slik økonomisk vinning.</ledd>
      </paragraf>
      <paragraf id="/kapittel/4/paragraf/21" url="https://lovdata.no/lovtidend/lov/2015-05-07-25/k4/p21">
        <pverdi>§ 21.</pverdi>
        <ptittel>Framtidsfullmakt</ptittel>
        <ledd id="/kapittel/4/paragraf/21/ledd/1">Framtidsfullmakter etter vergemålsloven kapittel 10 kan omfatte samtykke til og rett til å nekte donasjon av organ, celler og vev.</ledd>
      </paragraf>
      <paragraf id="/kapittel/4/paragraf/22" url="https://lovdata.no/lovtidend/lov/2015-05-07-25/k4/p22">
        <pverdi>§ 22.</pverdi>
        <ptittel>Forholdet til forvaltningsloven og klagereglane i pasient- og brukerrettighetsloven</ptittel>
        <ledd id="/kapittel/4/paragraf/22/ledd/1">Forvaltningsloven kapittel IV, V, VI og VIII gjeld ikkje for avgjerder som blir treft etter lova her. For avgjerder etter §§ 9 og 18 gjeld pasient- og brukerettighetsloven kapittel 7.</ledd>
      </paragraf>
      <paragraf id="/kapittel/4/paragraf/23" url="https://lovdata.no/lovtidend/lov/2015-05-07-25/k4/p23">
        <pverdi>§ 23.</pverdi>
        <ptittel>Pålegg, sanksjonar og straff</ptittel>
        <ledd id="/kapittel/4/paragraf/23/ledd/1">Spesialisthelsetjenesteloven §§ 7-1 og 7-2 gjeld tilsvarande ved brot på lova her og forskrifter gitt etter lova.</ledd>
        <ledd id="/kapittel/4/paragraf/23/ledd/2">Den som forsettleg eller grovt aktlaust bryt eller medverkar til å bryte reglar i lova her eller i medhald av ho, straffast med bøter eller fengsel i inntil tre månader.</ledd>
        <ledd id="/kapittel/4/paragraf/23/ledd/3">Offentleg påtale finn stad dersom allmenne omsyn krev det, eller etter krav frå Statens helsetilsyn.</ledd>
      </paragraf>
    </kapittel>
    <kapittel type="kapittel" id="/kapittel/5" url="https://lovdata.no/lovtidend/lov/2015-05-07-25/k5">
      <kverdi>Kapittel 5</kverdi>
      <ktittel>Sluttføresegner</ktittel>
      <paragraf id="/kapittel/5/paragraf/24" url="https://lovdata.no/lovtidend/lov/2015-05-07-25/k5/p24">
        <pverdi>§ 24.</pverdi>
        <ptittel>Endringar i andre lover</ptittel>
        <ledd id="/kapittel/5/paragraf/24/ledd/1">Frå den tida lova tek til å gjelde, skal desse endringane gjerast:</ledd>
        <ledd id="/kapittel/5/paragraf/24/ledd/2">I lov 5. desember 2003 nr. 100 om humanmedisinsk bruk av bioteknologi m.m. skal nytt kapittel 4A lyde:</ledd>
        <avsnitt id="/kapittel/5/paragraf/24/ledd/2/avsnitt/1">Kapittel 4A Bruk av fostervev</avsnitt>
        <avsnitt id="/kapittel/5/paragraf/24/ledd/2/avsnitt/2">§ 4A-1. <i>Definisjon</i></avsnitt>
        <ledd id="/kapittel/5/paragraf/24/ledd/3">Med fostervev forstås i denne lov celler og vev fra provosertaborterte fostre.</ledd>
        <avsnitt id="/kapittel/5/paragraf/24/ledd/3/avsnitt/1">§ 4A-2. <i>Bruk av fostervev</i></avsnitt>
        <ledd id="/kapittel/5/paragraf/24/ledd/4">Fostervev kan bare brukes til medisinsk forskning, diagnostikk, fremstilling av vaksine og behandling.</ledd>
        <ledd id="/kapittel/5/paragraf/24/ledd/5">Bruk av fostervev til behandling er bare tillatt i de tilfeller hvor det foreligger alvorlig sykdom eller skade og andre behandlingsformer har begrenset effekt. Bruk av fostervev til medisinsk forskning, diagnostikk og fremstilling av vaksine er bare tillatt dersom det ikke finnes andre likeverdige metoder.</ledd>
        <ledd id="/kapittel/5/paragraf/24/ledd/6">Det er forbudt å bruke eggstokkvev fra provosertaborterte fostre til transplantasjon.</ledd>
        <ledd id="/kapittel/5/paragraf/24/ledd/7">Kommersiell utnytting av celler og vev fra aborterte fostre er forbudt.</ledd>
        <avsnitt id="/kapittel/5/paragraf/24/ledd/7/avsnitt/1">§ 4A-3. <i>Godkjenning</i></avsnitt>
        <ledd id="/kapittel/5/paragraf/24/ledd/8">Bruk av fostervev til behandling og forskning skal godkjennes av departementet.</ledd>
        <avsnitt id="/kapittel/5/paragraf/24/ledd/8/avsnitt/1">§ 4A-4. <i>Samtykke</i></avsnitt>
        <ledd id="/kapittel/5/paragraf/24/ledd/9">Skriftlig samtykke fra kvinnen skal foreligge før fostervev kan avgis til en fostervevsbank.</ledd>
        <ledd id="/kapittel/5/paragraf/24/ledd/10">Først etter at beslutningen om svangerskapsavbrudd er tatt, kan kvinnen informeres om mulig bruk av fostervevet. Samtykke kan bare gyldig avgis etter at slik informasjon er gitt.</ledd>
        <avsnitt id="/kapittel/5/paragraf/24/ledd/10/avsnitt/1">§ 4A-5. <i>Fostervevsbank</i></avsnitt>
        <ledd id="/kapittel/5/paragraf/24/ledd/11">All innsamling, lagring og utlevering av fostervev skal foretas av en fostervevsbank. Fostervevsbanker skal godkjennes av departementet.</ledd>
        <ledd id="/kapittel/5/paragraf/24/ledd/12">Departementet kan i forskrift gi utfyllende regler om fostervevsbankers innsamling, lagring og utlevering av fostervev.</ledd>
        <avsnitt id="/kapittel/5/paragraf/24/ledd/12/avsnitt/1">§ 4A-6. <i>Anonymitet</i></avsnitt>
        <ledd id="/kapittel/5/paragraf/24/ledd/13">Kvinnen skal ikke gis opplysninger om identiteten til den som mottar fostervevet.</ledd>
        <ledd id="/kapittel/5/paragraf/24/ledd/14">Den som mottar fostervev skal ikke gis opplysninger om identiteten til kvinnen som har avgitt fostervevet.</ledd>
        <avsnitt id="/kapittel/5/paragraf/24/ledd/14/avsnitt/1">§ 4A-7. <i>Informasjon</i></avsnitt>
        <ledd id="/kapittel/5/paragraf/24/ledd/15">Enhver som mottar fostervev ved transplantasjon skal informeres om at vevet stammer fra provosertaborterte fostre.</ledd>
        <avsnitt id="/kapittel/5/paragraf/24/ledd/15/avsnitt/1">§ 4A-8. <i>Reservasjonsrett</i></avsnitt>
        <ledd id="/kapittel/5/paragraf/24/ledd/16">Helsepersonell som av samvittighetsgrunner ønsker det, kan reservere seg mot å delta i forskningsprosjekter hvor fostervev benyttes og å utføre eller assistere ved transplantasjon av fostervev.
<br/></ledd>
        <ledd id="/kapittel/5/paragraf/24/ledd/17">Lov 9. februar 1973 nr. 6 om transplantasjon, sykehusobduksjon og avgivelse av lik m.m. opphevast.</ledd>
      </paragraf>
      <paragraf id="/kapittel/5/paragraf/25" url="https://lovdata.no/lovtidend/lov/2015-05-07-25/k5/p25">
        <pverdi>§ 25.</pverdi>
        <ptittel>Iverksetjing</ptittel>
        <ledd id="/kapittel/5/paragraf/25/ledd/1">Lova gjeld frå den tida Kongen fastset. Kongen kan setje i verk dei einskilde føresegnene til ulik tid.</ledd>
      </paragraf>
    </kapittel>
  </tekst>
</dokument>
