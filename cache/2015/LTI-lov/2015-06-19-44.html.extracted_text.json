[
    {
        "tag": "p",
        "class": "marg",
        "html": "<a data-id=\"forarbeid/prop-70-l-201415\" class=\" reference\" href=\"/forarbeid/prop-70-l-201415\">Prop.70 L (2014–2015)</a>, <a data-id=\"forarbeid/inns-264-l-201415\" class=\" reference\" href=\"/forarbeid/inns-264-l-201415\">Innst.264 L (2014–2015)</a>, <a data-id=\"forarbeid/lovvedtak-71-201415\" class=\" reference\" href=\"/forarbeid/lovvedtak-71-201415\">Lovvedtak 71 (2014–2015)</a>. Stortingets første og andre gangs behandling hhv. 19. og 26. mai 2015. Fremmet av Barne-, likestillings- og inkluderingsdepartementet.",
        "text": "Prop.70 L (2014–2015), Innst.264 L (2014–2015), Lovvedtak 71 (2014–2015). Stortingets første og andre gangs behandling hhv. 19. og 26. mai 2015. Fremmet av Barne-, likestillings- og inkluderingsdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/2003-07-04-80\" class=\" reference\" href=\"/lov/2003-07-04-80\">Lov 4. juli 2003 nr. 80</a> om introduksjonsordning og norskopplæring for nyankomne innvandrere (introduksjonsloven).",
        "text": "Lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2003-07-04-80\" class=\" reference\" href=\"/lov/2003-07-04-80\">lov 4. juli 2003 nr. 80</a> om introduksjonsordning og norskopplæring for nyankomne innvandrere gjøres følgende endringer:",
        "text": "I lov 4. juli 2003 nr. 80 om introduksjonsordning og norskopplæring for nyankomne innvandrere gjøres følgende endringer:"
    },
    {
        "tag": "p",
        "class": "marg",
        "html": "<a data-id=\"lov/2003-07-04-80/§23\" class=\" reference\" href=\"/lov/2003-07-04-80/%C2%A723\">§ 23</a> første ledd skal lyde:",
        "text": "§ 23 første ledd skal lyde:"
    },
    {
        "tag": "p",
        "class": "avsnitt",
        "html": "Fylkesmannen skal føre tilsyn med kommunens oppfyllelse av plikter etter <a data-id=\"lov/2003-07-04-80/kap2\" class=\" reference\" href=\"/lov/2003-07-04-80/kap2\">kapitlene 2</a> til <a data-id=\"lov/2003-07-04-80/kap4\" class=\" reference\" href=\"/lov/2003-07-04-80/kap4\">4 </a>og registrering av deltakelse i introduksjonsprogram, opplæring i norsk og samfunnskunnskap og norskopplæring for asylsøkere i personregister etter <a data-id=\"lov/2003-07-04-80/§25\" class=\" reference\" href=\"/lov/2003-07-04-80/%C2%A725\">§ 25</a> første ledd.",
        "text": "Fylkesmannen skal føre tilsyn med kommunens oppfyllelse av plikter etter kapitlene 2 til 4 og registrering av deltakelse i introduksjonsprogram, opplæring i norsk og samfunnskunnskap og norskopplæring for asylsøkere i personregister etter § 25 første ledd."
    },
    {
        "tag": "p",
        "class": "marg",
        "html": "<a data-id=\"lov/2003-07-04-80/§24\" class=\" reference\" href=\"/lov/2003-07-04-80/%C2%A724\">§ 24</a> første ledd skal lyde:",
        "text": "§ 24 første ledd skal lyde:"
    },
    {
        "tag": "p",
        "class": "avsnitt",
        "html": "Kommunen skal føre internkontroll for å sikre at virksomhet og tjenester etter kapitlene 2 til 4 og registrering av deltakelse i introduksjonsprogram, opplæring i norsk og samfunnskunnskap og norskopplæring for asylsøkere i personregister etter § 25 første ledd er i samsvar med krav fastsatt i loven. Kommunen må kunne gjøre rede for hvordan den oppfyller denne plikten.",
        "text": "Kommunen skal føre internkontroll for å sikre at virksomhet og tjenester etter kapitlene 2 til 4 og registrering av deltakelse i introduksjonsprogram, opplæring i norsk og samfunnskunnskap og norskopplæring for asylsøkere i personregister etter § 25 første ledd er i samsvar med krav fastsatt i loven. Kommunen må kunne gjøre rede for hvordan den oppfyller denne plikten."
    },
    {
        "tag": "p",
        "class": "marg",
        "html": "<a data-id=\"lov/2003-07-04-80/§25\" class=\" reference\" href=\"/lov/2003-07-04-80/%C2%A725\">§ 25</a> skal lyde:",
        "text": "§ 25 skal lyde:"
    },
    {
        "tag": "div",
        "class": "paragraf",
        "html": "<a data-id=\"lov/2003-07-04-80/§25\" class=\" reference\" href=\"/lov/2003-07-04-80/%C2%A725\">§ 25</a>. <em class=\" \">Behandling av personopplysninger</em>",
        "text": "§ 25. Behandling av personopplysninger"
    },
    {
        "tag": "p",
        "class": "avsnitt",
        "html": "Det kan opprettes nasjonale personregistre for behandling av opplysninger som er nødvendige for gjennomføring, oppfølging og evaluering av introduksjonsprogram, opplæring i norsk og samfunnskunnskap, norskopplæring for asylsøkere, bosetting av innvandrere og tilhørende tilskudd. Nødvendige opplysninger til disse formålene kan utleveres fra Utlendingsdirektoratet, Utlendingsnemnda, Det sentrale folkeregisteret, Integrerings- og mangfoldsdirektoratet, barne-, ungdoms- og familieetaten, Vox, kommunene, omsorgssentrene og mottak. Avgiverne kan pålegges å utlevere de opplysninger som departementet bestemmer, og opplysningene skal gis uten hinder av lovbestemt taushetsplikt. Behandlingen av opplysninger skal skje i tråd med personopplysningsloven og være kjent for den registrerte.",
        "text": "Det kan opprettes nasjonale personregistre for behandling av opplysninger som er nødvendige for gjennomføring, oppfølging og evaluering av introduksjonsprogram, opplæring i norsk og samfunnskunnskap, norskopplæring for asylsøkere, bosetting av innvandrere og tilhørende tilskudd. Nødvendige opplysninger til disse formålene kan utleveres fra Utlendingsdirektoratet, Utlendingsnemnda, Det sentrale folkeregisteret, Integrerings- og mangfoldsdirektoratet, barne-, ungdoms- og familieetaten, Vox, kommunene, omsorgssentrene og mottak. Avgiverne kan pålegges å utlevere de opplysninger som departementet bestemmer, og opplysningene skal gis uten hinder av lovbestemt taushetsplikt. Behandlingen av opplysninger skal skje i tråd med personopplysningsloven og være kjent for den registrerte."
    },
    {
        "tag": "p",
        "class": "avsnitt",
        "html": "Kommunen kan innhente opplysninger fra andre offentlige organer som er nødvendige for behandling av enkeltsaker om introduksjonsprogram, opplæring i norsk og samfunnskunnskap, norskopplæring for asylsøkere, bosetting av innvandrere og tilhørende tilskudd. Har personen ikke samtykket i at opplysningene blir innhentet, skal spørsmålet om opplysningene kan gis uten hinder av taushetsplikt, avgjøres etter de taushetsbestemmelser som gjelder for avgiverorganet.",
        "text": "Kommunen kan innhente opplysninger fra andre offentlige organer som er nødvendige for behandling av enkeltsaker om introduksjonsprogram, opplæring i norsk og samfunnskunnskap, norskopplæring for asylsøkere, bosetting av innvandrere og tilhørende tilskudd. Har personen ikke samtykket i at opplysningene blir innhentet, skal spørsmålet om opplysningene kan gis uten hinder av taushetsplikt, avgjøres etter de taushetsbestemmelser som gjelder for avgiverorganet."
    },
    {
        "tag": "p",
        "class": "avsnitt",
        "html": "Like med offentlige organer regnes organisasjoner og private som utfører oppgaver for stat, fylkeskommune eller kommune.",
        "text": "Like med offentlige organer regnes organisasjoner og private som utfører oppgaver for stat, fylkeskommune eller kommune."
    },
    {
        "tag": "p",
        "class": "avsnitt",
        "html": "Opplysninger som nevnt i første ledd kan utleveres til offentlige organer som har behov for dem i forbindelse med gjennomføring, oppfølging og evaluering av ordningene. Dersom det er tilstrekkelig for formålet, skal slike opplysninger kun utleveres i statistisk form eller ved at individualiserende kjennetegn utelates på annen måte.",
        "text": "Opplysninger som nevnt i første ledd kan utleveres til offentlige organer som har behov for dem i forbindelse med gjennomføring, oppfølging og evaluering av ordningene. Dersom det er tilstrekkelig for formålet, skal slike opplysninger kun utleveres i statistisk form eller ved at individualiserende kjennetegn utelates på annen måte."
    },
    {
        "tag": "p",
        "class": "avsnitt",
        "html": "Departementet kan i forskrift gi nærmere regler om behandling av opplysningene, herunder hvilke organer som kan behandle opplysningene, hvilke opplysninger som kan utleveres og til hvilke organer.",
        "text": "Departementet kan i forskrift gi nærmere regler om behandling av opplysningene, herunder hvilke organer som kan behandle opplysningene, hvilke opplysninger som kan utleveres og til hvilke organer."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]