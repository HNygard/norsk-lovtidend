[
    {
        "tag": "p",
        "class": "marg",
        "html": "<a data-id=\"forarbeid/prop-143-l-202122\" class=\" reference\" href=\"/forarbeid/prop-143-l-202122\">Prop.143 L (2021–2022)</a>, <a data-id=\"forarbeid/inns-81-l-202223\" class=\" reference\" href=\"/forarbeid/inns-81-l-202223\">Innst.81 L (2022–2023)</a>, <a data-id=\"forarbeid/lovvedtak-9-202223\" class=\" reference\" href=\"/forarbeid/lovvedtak-9-202223\">Lovvedtak 9 (2022–2023)</a>. Stortingets første og andre gongs behandling hv. 6. og 12. desember 2022. Fremja av Olje- og energidepartementet.",
        "text": "Prop.143 L (2021–2022), Innst.81 L (2022–2023), Lovvedtak 9 (2022–2023). Stortingets første og andre gongs behandling hv. 6. og 12. desember 2022. Fremja av Olje- og energidepartementet."
    },
    {
        "tag": "p",
        "class": "morTag_amf avsnitt",
        "html": "Endringar i følgjande lov:",
        "text": "Endringar i følgjande lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/2010-06-04-21\" class=\" reference\" href=\"/lov/2010-06-04-21\">Lov 4. juni 2010 nr. 21 om fornybar energiproduksjon til havs (havenergilova)</a>.</td></tr>",
        "text": "\tLov 4. juni 2010 nr. 21 om fornybar energiproduksjon til havs (havenergilova)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/2010-06-04-21\" class=\" reference\" href=\"/lov/2010-06-04-21\">lov 4. juni 2010 nr. 21 om fornybar energiproduksjon til havs</a> skal ny § 2-3 lyde:",
        "text": "I lov 4. juni 2010 nr. 21 om fornybar energiproduksjon til havs skal ny § 2-3 lyde:"
    },
    null,
    null,
    {
        "tag": "span",
        "class": "paragrafValue",
        "html": "§ 2-3.",
        "text": "§ 2-3."
    },
    {
        "tag": "span",
        "class": "paragrafTittel",
        "html": "<em class=\" \">Utlysing og tildeling av areal</em>",
        "text": "Utlysing og tildeling av areal"
    },
    {
        "tag": "p",
        "class": "avsnitt",
        "html": "Eitt eller fleire område innanfor eit område som er opna etter <a data-id=\"lov/2010-06-04-21/§2-2\" class=\" reference\" href=\"/lov/2010-06-04-21/%C2%A72-2\">§ 2-2</a>, skal som hovudregel lysast ut og tildelast gjennom konkurranse. Departementet kan i særlege tilfelle tildele eit område etter søknad utan utlysing og konkurranse. Det kan bli kravd vederlag for tildelinga.",
        "text": "Eitt eller fleire område innanfor eit område som er opna etter § 2-2, skal som hovudregel lysast ut og tildelast gjennom konkurranse. Departementet kan i særlege tilfelle tildele eit område etter søknad utan utlysing og konkurranse. Det kan bli kravd vederlag for tildelinga."
    },
    {
        "tag": "p",
        "class": "avsnitt",
        "html": "Ved utlysinga skal departementet avgjere om tildelinga av eit område skal skje ved auksjon, ved ei vurdering av søkarane på grunnlag av objektive og ikkje-diskriminerande vilkår eller ved ein kombinasjon. Ved tildeling på ein annan måte enn ved auksjon, fastset departementet storleiken på det eventuelle vederlaget.",
        "text": "Ved utlysinga skal departementet avgjere om tildelinga av eit område skal skje ved auksjon, ved ei vurdering av søkarane på grunnlag av objektive og ikkje-diskriminerande vilkår eller ved ein kombinasjon. Ved tildeling på ein annan måte enn ved auksjon, fastset departementet storleiken på det eventuelle vederlaget."
    },
    {
        "tag": "p",
        "class": "avsnitt",
        "html": "Ved tildeling av areal må søkarar ha tilfredsstillande teknisk kompetanse og finansiell styrke, og oppfylle relevante krav til helse, miljø og sikkerheit. Departementet kan krevje at aktørane som vil delta i ein konkurranse om tildeling av areal skal prekvalifiserast før deltakinga. Ved utlysing kan departementet også sette andre objektive og ikkje-diskriminerande vilkår.",
        "text": "Ved tildeling av areal må søkarar ha tilfredsstillande teknisk kompetanse og finansiell styrke, og oppfylle relevante krav til helse, miljø og sikkerheit. Departementet kan krevje at aktørane som vil delta i ein konkurranse om tildeling av areal skal prekvalifiserast før deltakinga. Ved utlysing kan departementet også sette andre objektive og ikkje-diskriminerande vilkår."
    },
    {
        "tag": "p",
        "class": "avsnitt",
        "html": "Den som får tildelt eit område får ein tidsavgrensa einerett til å gjennomføre ei prosjektspesifikk konsekvensutgreiing og å søke om konsesjon etter <a data-id=\"lov/2010-06-04-21/§3-1\" class=\" reference\" href=\"/lov/2010-06-04-21/%C2%A73-1\">§ 3-1</a> for produksjonsanlegg innanfor området.",
        "text": "Den som får tildelt eit område får ein tidsavgrensa einerett til å gjennomføre ei prosjektspesifikk konsekvensutgreiing og å søke om konsesjon etter § 3-1 for produksjonsanlegg innanfor området."
    },
    {
        "tag": "p",
        "class": "avsnitt",
        "html": "Departementet kan gi forskrift om vilkår for tildeling av område etter denne paragrafen.",
        "text": "Departementet kan gi forskrift om vilkår for tildeling av område etter denne paragrafen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Lova gjeld frå den tida Kongen fastset.",
        "text": "Lova gjeld frå den tida Kongen fastset."
    }
]