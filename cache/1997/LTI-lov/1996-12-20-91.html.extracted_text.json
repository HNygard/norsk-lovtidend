[
    {
        "tag": "p",
        "class": "marg",
        "html": "<a data-id=\"forarbeid/otprp-10-199697\" class=\" reference\" href=\"/forarbeid/otprp-10-199697\">Ot.prp.nr.10 (1996–1997)</a>, <a data-id=\"forarbeid/inns-o-39-199697\" class=\" reference\" href=\"/forarbeid/inns-o-39-199697\">Innst.O.nr.39 (1996–1997)</a>, <a data-id=\"forarbeid/besl-o-53-199697\" class=\" reference\" href=\"/forarbeid/besl-o-53-199697\">Besl.O.nr.53 (1996–1997)</a>. Odels- og lagtingsvedtak hhv. 12. og 17. desember 1996. Fremmet av Finans- og tolldepartementet.",
        "text": "Ot.prp.nr.10 (1996–1997), Innst.O.nr.39 (1996–1997), Besl.O.nr.53 (1996–1997). Odels- og lagtingsvedtak hhv. 12. og 17. desember 1996. Fremmet av Finans- og tolldepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1911-08-18-8\" class=\" reference\" href=\"/lov/1911-08-18-8\">lov av 18. august 1911 nr. 8</a> om skatt av formue og inntekt (skatteloven) gjøres følgende endringer:",
        "text": "I lov av 18. august 1911 nr. 8 om skatt av formue og inntekt (skatteloven) gjøres følgende endringer:"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "Overgangsregel til §§ 19 e, 26 c og 136 annet ledd bokstav A nr. 1 skal lyde:",
        "text": "Overgangsregel til §§ 19 e, 26 c og 136 annet ledd bokstav A nr. 1 skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \"><span class=\"avsnittNummer numeral\">1.</span> Inngangsverdi for avskrivbare fysiske driftsmidler som er særskilte for kraftverk settes til gjenanskaffelsesverdi, redusert med beregnede avskrivninger etter nr. 4 for eiertiden fram til og med inntektsåret 1996. Gjenanskaffelsesverdi beregnes av Norges vassdrags- og energiverk på grunnlag av tekniske data om kraftanlegget og Norges vassdrags- og energiverks kostnadsgrunnlag for vannkraftanlegg. Departementet kan i forskrift gi nærmere regler til utfylling og gjennomføring av denne bestemmelsen.</td></tr>",
        "text": "1. Inngangsverdi for avskrivbare fysiske driftsmidler som er særskilte for kraftverk settes til gjenanskaffelsesverdi, redusert med beregnede avskrivninger etter nr. 4 for eiertiden fram til og med inntektsåret 1996. Gjenanskaffelsesverdi beregnes av Norges vassdrags- og energiverk på grunnlag av tekniske data om kraftanlegget og Norges vassdrags- og energiverks kostnadsgrunnlag for vannkraftanlegg. Departementet kan i forskrift gi nærmere regler til utfylling og gjennomføring av denne bestemmelsen."
    },
    {
        "tag": "p",
        "class": "avsnitt",
        "html": "Den skattepliktige kan velge at inngangsverdien for driftsmidlene i kraftanlegg alternativt settes til driftsmidlenes anskaffelsesverdi med tillegg for senere påkostninger, redusert med beregnede avskrivninger etter nr. 4 for eiertiden fram til og med inntektsåret 1996. Som anskaffelsesverdi for driftsmidler i kraftforetak som er blitt organisert ved omdannelse, fusjon eller fisjon, regnes driftsmidlenes anskaffelsesverdier i det opprinnelige foretaket. Som anskaffelsesverdi for driftsmidler i kraftanlegg som på annen måte er blitt realisert i henhold til bindende avtale inngått i perioden fra og med 4. oktober 1996 til og med 31. desember 1996, regnes avhenderens anskaffelsesverdi. Dokumentasjon for anskaffelsesverdi og eventuell påkostning må kunne framlegges på ligningsmyndighetenes anmodning.",
        "text": "Den skattepliktige kan velge at inngangsverdien for driftsmidlene i kraftanlegg alternativt settes til driftsmidlenes anskaffelsesverdi med tillegg for senere påkostninger, redusert med beregnede avskrivninger etter nr. 4 for eiertiden fram til og med inntektsåret 1996. Som anskaffelsesverdi for driftsmidler i kraftforetak som er blitt organisert ved omdannelse, fusjon eller fisjon, regnes driftsmidlenes anskaffelsesverdier i det opprinnelige foretaket. Som anskaffelsesverdi for driftsmidler i kraftanlegg som på annen måte er blitt realisert i henhold til bindende avtale inngått i perioden fra og med 4. oktober 1996 til og med 31. desember 1996, regnes avhenderens anskaffelsesverdi. Dokumentasjon for anskaffelsesverdi og eventuell påkostning må kunne framlegges på ligningsmyndighetenes anmodning."
    },
    {
        "tag": "p",
        "class": "avsnitt",
        "html": "Valg mellom gjenanskaffelsesverdi og anskaffelsesverdi må foretas innen selvangivelsesfristen for inntektsåret 1997.",
        "text": "Valg mellom gjenanskaffelsesverdi og anskaffelsesverdi må foretas innen selvangivelsesfristen for inntektsåret 1997."
    },
    {
        "tag": "p",
        "class": "avsnitt",
        "html": "Overgangsreglene til §§ 19 e, 26 c og 136 annet ledd bokstav B skal lyde:",
        "text": "Overgangsreglene til §§ 19 e, 26 c og 136 annet ledd bokstav B skal lyde:"
    },
    {
        "tag": "p",
        "class": "avsnitt",
        "html": "Eier av kraftforetak som har vært regnskapslignet, kan kreve at det som ny skattemessig verdi for driftsmidler i kraftverk fra og med inntektsåret 1997 legges til grunn inngangsverdi fastsatt etter bestemmelsene i bokstav A nr. 1 første ledd. Slikt krav må fremsettes innen selvangivelsesfristen for inntektsåret 1997. Dersom eier av kraftforetak som har vært regnskapslignet og som har ervervet driftsmidler i kraftanlegg ved bindende avtale i perioden fra og med 4. oktober 1996 til og med 31. desember 1996, ikke velger at skattemessig verdi for disse driftsmidler fastsettes etter bestemmelsene i bokstav A nr. 1 første ledd, skal avhenderens anskaffelsesverdi regnes som anskaffelsesverdi for driftsmidlene.",
        "text": "Eier av kraftforetak som har vært regnskapslignet, kan kreve at det som ny skattemessig verdi for driftsmidler i kraftverk fra og med inntektsåret 1997 legges til grunn inngangsverdi fastsatt etter bestemmelsene i bokstav A nr. 1 første ledd. Slikt krav må fremsettes innen selvangivelsesfristen for inntektsåret 1997. Dersom eier av kraftforetak som har vært regnskapslignet og som har ervervet driftsmidler i kraftanlegg ved bindende avtale i perioden fra og med 4. oktober 1996 til og med 31. desember 1996, ikke velger at skattemessig verdi for disse driftsmidler fastsettes etter bestemmelsene i bokstav A nr. 1 første ledd, skal avhenderens anskaffelsesverdi regnes som anskaffelsesverdi for driftsmidlene."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "Endringene under I trer i kraft med virkning fra og med inntektsåret 1997.",
        "text": "Endringene under I trer i kraft med virkning fra og med inntektsåret 1997."
    }
]