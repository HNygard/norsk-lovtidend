[
    {
        "tag": "p",
        "class": "marg",
        "html": "<a data-id=\"forarbeid/otprp-68-199596\" class=\" reference\" href=\"/forarbeid/otprp-68-199596\">Ot.prp.nr.68 (1995–1996)</a>, <a data-id=\"forarbeid/inns-o-17-199697\" class=\" reference\" href=\"/forarbeid/inns-o-17-199697\">Innst.O.nr.17 (1996–1997)</a>, <a data-id=\"forarbeid/besl-o-43-199697\" class=\" reference\" href=\"/forarbeid/besl-o-43-199697\">Besl.O.nr.43 (1996–1997)</a>. Odels- og lagtingsvedtak hhv. 12. og 17. desember 1996. Fremja av Utenriksdepartementet.",
        "text": "Ot.prp.nr.68 (1995–1996), Innst.O.nr.17 (1996–1997), Besl.O.nr.43 (1996–1997). Odels- og lagtingsvedtak hhv. 12. og 17. desember 1996. Fremja av Utenriksdepartementet."
    },
    {
        "tag": "p",
        "class": "morTag_amf avsnitt",
        "html": "Oppheving av følgende lover:",
        "text": "Oppheving av følgende lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\"><a data-id=\"lov/1946-12-13-29\" class=\" reference\" href=\"/lov/1946-12-13-29\">Lov av 13. desember 1946 nr. 29</a> om mellombels innførsleforbod.</td></tr>",
        "text": "1.\tLov av 13. desember 1946 nr. 29 om mellombels innførsleforbod."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\"><a data-id=\"lov/1946-12-13-30\" class=\" reference\" href=\"/lov/1946-12-13-30\">Lov av 13. desember 1946 nr. 30</a> om mellombels utførsleforbod.</td></tr>",
        "text": "2.\tLov av 13. desember 1946 nr. 30 om mellombels utførsleforbod."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "p",
        "class": "avsnitt",
        "html": "Kongen kan, med dei innskrenkingar som fylgjer av avtale med framand stat eller internasjonal organisasjon, gje føresegn om forbod mot eller krav om serskilt løyve for innførsle eller utførsle av varer, medreikna levande planter og dyr. Det kan fastsetjast serskilde vilkår for slikt løyve.",
        "text": "Kongen kan, med dei innskrenkingar som fylgjer av avtale med framand stat eller internasjonal organisasjon, gje føresegn om forbod mot eller krav om serskilt løyve for innførsle eller utførsle av varer, medreikna levande planter og dyr. Det kan fastsetjast serskilde vilkår for slikt løyve."
    },
    {
        "tag": "p",
        "class": "avsnitt",
        "html": "Føresegnen i fyrste leddet gjeld og for innførsle frå og utførsle til Svalbard, Jan Mayen og land underlagd Noreg. Føresegnen om utførsle gjeld og all levering til utlandet av varer som er vunne ved fiske eller fangst frå norsk farty.",
        "text": "Føresegnen i fyrste leddet gjeld og for innførsle frå og utførsle til Svalbard, Jan Mayen og land underlagd Noreg. Føresegnen om utførsle gjeld og all levering til utlandet av varer som er vunne ved fiske eller fangst frå norsk farty."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "p",
        "class": "avsnitt",
        "html": "Alle plikter å gje vedkomande departement dei opplysningane dette krev å få for å gjennomføre føresegnene i lova. Vert det kravt, plikter vedkomande å leggja fram rekneskapsbøker, forretningspapir og andre dokument som departementet meiner har vekt for saka. Trengst det, kan departementet setja politiet til å granska slike bøker og dokument.",
        "text": "Alle plikter å gje vedkomande departement dei opplysningane dette krev å få for å gjennomføre føresegnene i lova. Vert det kravt, plikter vedkomande å leggja fram rekneskapsbøker, forretningspapir og andre dokument som departementet meiner har vekt for saka. Trengst det, kan departementet setja politiet til å granska slike bøker og dokument."
    },
    {
        "tag": "p",
        "class": "avsnitt",
        "html": "Når departementet har fastsett det, kan offentlege styresmakter som fastset eller krev inn skatt, avgift eller toll, få løyve til å gjera seg kjende med dei opplysningar som vert gjevne etter denne lova.",
        "text": "Når departementet har fastsett det, kan offentlege styresmakter som fastset eller krev inn skatt, avgift eller toll, få løyve til å gjera seg kjende med dei opplysningar som vert gjevne etter denne lova."
    },
    {
        "tag": "p",
        "class": "avsnitt",
        "html": "Så langt tenesteskyldnad ikkje er til hinder, skal alle teia med det dei fær kjennskap til i yrket sitt etter denne lova. <a data-id=\"lov/1967-02-10/§13\" class=\" reference\" href=\"/lov/1967-02-10/%C2%A713\">Forvaltningslova § 13</a> til <a data-id=\"lov/1967-02-10/§13e\" class=\" reference\" href=\"/lov/1967-02-10/%C2%A713e\">§ 13e</a> gjeld ikkje her.",
        "text": "Så langt tenesteskyldnad ikkje er til hinder, skal alle teia med det dei fær kjennskap til i yrket sitt etter denne lova. Forvaltningslova § 13 til § 13e gjeld ikkje her."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "p",
        "class": "avsnitt",
        "html": "Kongen eller den som har fullmakt frå honom kan gjeva nærare føresegner til utfylling og gjenomføring av lova.",
        "text": "Kongen eller den som har fullmakt frå honom kan gjeva nærare føresegner til utfylling og gjenomføring av lova."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "p",
        "class": "avsnitt",
        "html": "Har nokon med vilje",
        "text": "Har nokon med vilje"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">ført inn eller ut, eller freista føre inn eller ut varer, medreikna levande planter og dyr, i strid med denne lova eller føresegner gjevne med heimel i lova, eller</td></tr>",
        "text": "1.\tført inn eller ut, eller freista føre inn eller ut varer, medreikna levande planter og dyr, i strid med denne lova eller føresegner gjevne med heimel i lova, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">brote eller freista bryte vilkår sett med heimel i denne lova, eller</td></tr>",
        "text": "2.\tbrote eller freista bryte vilkår sett med heimel i denne lova, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">selt innførde varer, medreikna levande dyr og planter, uten å opplysa at vilkår sett etter <a data-id=\"lov/1997-06-06-32/§1\" class=\" reference\" href=\"/lov/1997-06-06-32/%C2%A71\">§ 1</a>, første leden, la band på råderetten over salsemnet, eller</td></tr>",
        "text": "3.\tselt innførde varer, medreikna levande dyr og planter, uten å opplysa at vilkår sett etter § 1, første leden, la band på råderetten over salsemnet, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">gjeve urett opplysning, munnleg eller skriftleg,</td></tr>",
        "text": "4.\tgjeve urett opplysning, munnleg eller skriftleg,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">a.\t</td><td class=\" morTableVerticalAlignTop morTableAlignLeft\">i utsegn gjeven til bruk for offentleg styresmakt eller målsmann for styresmakta i innførsle- eller utførslesak eller søknad om innførsle- eller utførsleløyve,</td></tr>",
        "text": "a.\ti utsegn gjeven til bruk for offentleg styresmakt eller målsmann for styresmakta i innførsle- eller utførslesak eller søknad om innførsle- eller utførsleløyve,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">b.\t</td><td class=\" morTableVerticalAlignTop morTableAlignLeft\">i utsegn som skal kunna gjera at ein annan har høve til å gje slik utsegn som nemnt under punkt a,</td></tr>",
        "text": "b.\ti utsegn som skal kunna gjera at ein annan har høve til å gje slik utsegn som nemnt under punkt a,"
    },
    {
        "tag": "p",
        "class": "avsnitt",
        "html": "om tilhøve som har noko å segja for retten til å føra inn eller ut varer, eller",
        "text": "om tilhøve som har noko å segja for retten til å føra inn eller ut varer, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">brote eller freista bryte på anna vis føresegn som lova gjev eller som er gjeven med heimel i denne, vert han straffa med bot eller fengsel i opptil 6 månader eller med båe desse straffene dersom åtferda ikkje går inn under strengare straffebod.</td></tr>",
        "text": "5.\tbrote eller freista bryte på anna vis føresegn som lova gjev eller som er gjeven med heimel i denne, vert han straffa med bot eller fengsel i opptil 6 månader eller med båe desse straffene dersom åtferda ikkje går inn under strengare straffebod."
    },
    {
        "tag": "p",
        "class": "avsnitt",
        "html": "For medverking til brot som nemnt i første leden er det same straffa.",
        "text": "For medverking til brot som nemnt i første leden er det same straffa."
    },
    {
        "tag": "p",
        "class": "avsnitt",
        "html": "Har nokon av aktløyse gjort eller medverka til slike brot som nemnt i første leden, vert han straffa med bot eller fengsel i opp til 3 månader.",
        "text": "Har nokon av aktløyse gjort eller medverka til slike brot som nemnt i første leden, vert han straffa med bot eller fengsel i opp til 3 månader."
    },
    {
        "tag": "p",
        "class": "avsnitt",
        "html": "Brot på denne paragrafen er misferd.",
        "text": "Brot på denne paragrafen er misferd."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "p",
        "class": "avsnitt",
        "html": "Denne lova tek til å gjelda straks. <a data-id=\"lov/1946-12-13-29\" class=\" reference\" href=\"/lov/1946-12-13-29\">Lov av 13. desember 1946 nr. 29</a> om mellombels innførsleforbod og <a data-id=\"lov/1946-12-13-30\" class=\" reference\" href=\"/lov/1946-12-13-30\">lov av 13. desember 1946 nr. 30</a> om mellombels utførsleforbod fell bort frå same tid. Føresegn gjevne og vedtak gjorde med heimel i nemde lovar skal gjelda til dei vert sette ut av kraft eller avløyste med føresegn eller vedtak som har heimel i denne lova. For straff ved brot på slike føresegner, gjeld <a data-id=\"lov/1997-06-06-32/§4\" class=\" reference\" href=\"/lov/1997-06-06-32/%C2%A74\">§ 4</a> tilsvarande.",
        "text": "Denne lova tek til å gjelda straks. Lov av 13. desember 1946 nr. 29 om mellombels innførsleforbod og lov av 13. desember 1946 nr. 30 om mellombels utførsleforbod fell bort frå same tid. Føresegn gjevne og vedtak gjorde med heimel i nemde lovar skal gjelda til dei vert sette ut av kraft eller avløyste med føresegn eller vedtak som har heimel i denne lova. For straff ved brot på slike føresegner, gjeld § 4 tilsvarande."
    }
]