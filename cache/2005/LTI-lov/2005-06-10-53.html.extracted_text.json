[
    {
        "tag": "p",
        "class": "marg",
        "html": "<a data-id=\"forarbeid/otprp-42-200405\" class=\" reference\" href=\"/forarbeid/otprp-42-200405\">Ot.prp.nr.42 (2004–2005)</a>, <a data-id=\"forarbeid/inns-o-59-200405\" class=\" reference\" href=\"/forarbeid/inns-o-59-200405\">Innst.O.nr.59 (2004–2005)</a> og <a data-id=\"forarbeid/besl-o-57-200405\" class=\" reference\" href=\"/forarbeid/besl-o-57-200405\">Besl.O.nr.57 (2004–2005)</a>. Odels- og lagtingsvedtak hhv. 18. mars og 12. april 2005. Fremja av Kultur- og kyrkjedepartementet.",
        "text": "Ot.prp.nr.42 (2004–2005), Innst.O.nr.59 (2004–2005) og Besl.O.nr.57 (2004–2005). Odels- og lagtingsvedtak hhv. 18. mars og 12. april 2005. Fremja av Kultur- og kyrkjedepartementet."
    },
    {
        "tag": "p",
        "class": "marg",
        "html": "Endring i følgjande annan lov:",
        "text": "Endring i følgjande annan lov:"
    },
    {
        "tag": "p",
        "class": "avsnitt",
        "html": "<a data-id=\"lov/2002-06-07-19\" class=\" reference\" href=\"/lov/2002-06-07-19\">Lov 7. juni 2002 nr. 19</a> om personnavn (navneloven).",
        "text": "Lov 7. juni 2002 nr. 19 om personnavn (navneloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1990-05-18-11\" class=\" reference\" href=\"/lov/1990-05-18-11\">lov 18. mai 1990 nr. 11</a> om stadnamn vert det gjort følgjande endringar:",
        "text": "I lov 18. mai 1990 nr. 11 om stadnamn vert det gjort følgjande endringar:"
    },
    {
        "tag": "p",
        "class": "marg",
        "html": "§ 1 skal lyde:",
        "text": "§ 1 skal lyde:"
    },
    {
        "tag": "div",
        "class": "paragraf",
        "html": "§ 1. <em class=\" \">Formål og verkeområde</em>",
        "text": "§ 1. Formål og verkeområde"
    },
    {
        "tag": "p",
        "class": "avsnitt",
        "html": "Formålet med denne lova er å ta vare på stadnamn som kulturminne, gi dei ei skriftform som er praktisk og tenleg, og medverke til kjennskap til og aktiv bruk av namna.",
        "text": "Formålet med denne lova er å ta vare på stadnamn som kulturminne, gi dei ei skriftform som er praktisk og tenleg, og medverke til kjennskap til og aktiv bruk av namna."
    },
    {
        "tag": "p",
        "class": "avsnitt",
        "html": "Lova skal sikre omsynet til samiske og kvenske stadnamn i samsvar med nasjonalt lovverk og internasjonale avtalar og konvensjonar.",
        "text": "Lova skal sikre omsynet til samiske og kvenske stadnamn i samsvar med nasjonalt lovverk og internasjonale avtalar og konvensjonar."
    },
    {
        "tag": "p",
        "class": "avsnitt",
        "html": "Lova gjeld når organ for stat, fylkeskommune og kommune skal fastsetje stadnamn eller skrivemåten av dei, eller bruke dei i tenesta. Lova gjeld også bruk av stadnamn i selskap som det offentlege eig fullt ut og i læremiddel som skal brukast i skolen. Departementet kan i særskilte tilfelle gi forskrift om at lova skal gjelde når selskap som det offentlege ikkje eig fullt ut, skal bruke stadnamn.",
        "text": "Lova gjeld når organ for stat, fylkeskommune og kommune skal fastsetje stadnamn eller skrivemåten av dei, eller bruke dei i tenesta. Lova gjeld også bruk av stadnamn i selskap som det offentlege eig fullt ut og i læremiddel som skal brukast i skolen. Departementet kan i særskilte tilfelle gi forskrift om at lova skal gjelde når selskap som det offentlege ikkje eig fullt ut, skal bruke stadnamn."
    },
    {
        "tag": "p",
        "class": "avsnitt",
        "html": "Lova gjeld ikkje for Svalbard, Jan Mayen og dei norske bilanda, den norske kontinentalsokkelen og Noregs økonomiske sone.",
        "text": "Lova gjeld ikkje for Svalbard, Jan Mayen og dei norske bilanda, den norske kontinentalsokkelen og Noregs økonomiske sone."
    },
    {
        "tag": "p",
        "class": "marg",
        "html": "§ 2 skal lyde:",
        "text": "§ 2 skal lyde:"
    },
    {
        "tag": "div",
        "class": "paragraf",
        "html": "§ 2. <em class=\" \">Definisjonar</em>",
        "text": "§ 2. Definisjonar"
    },
    {
        "tag": "p",
        "class": "avsnitt",
        "html": "I denne lova tyder:",
        "text": "I denne lova tyder:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">stadnamn, namn på geografiske punkt, liner og område som kan kartfestast</td></tr>",
        "text": "a)\tstadnamn, namn på geografiske punkt, liner og område som kan kartfestast"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">gardsnamn, namnet på heile det gardsområdet som eitt eller fleire gardsnummer er knytte til</td></tr>",
        "text": "b)\tgardsnamn, namnet på heile det gardsområdet som eitt eller fleire gardsnummer er knytte til"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">bruksnamn, namn på eigedom med eitt eller fleire bruksnummer eller festenummer under eit gardsnummer</td></tr>",
        "text": "c)\tbruksnamn, namn på eigedom med eitt eller fleire bruksnummer eller festenummer under eit gardsnummer"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">nedervd stadnamn, stadnamn som munnleg eller skriftleg er overlevert frå tidlegare generasjonar</td></tr>",
        "text": "d)\tnedervd stadnamn, stadnamn som munnleg eller skriftleg er overlevert frå tidlegare generasjonar"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">lokal talemålsform, den uttaleforma som er i allmenn bruk av folk som har tradisjonell tilknyting til staden, gjennom busetjing eller årviss næringsverksemd</td></tr>",
        "text": "e)\tlokal talemålsform, den uttaleforma som er i allmenn bruk av folk som har tradisjonell tilknyting til staden, gjennom busetjing eller årviss næringsverksemd"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)\t</td><td class=\" morTableVerticalAlignTop morTableAlignLeft\">rettskrivingsprinsipp, allmenne reglar for korleis lydar og lydkombinasjonar skal givast att i skrift.</td></tr>",
        "text": "f)\trettskrivingsprinsipp, allmenne reglar for korleis lydar og lydkombinasjonar skal givast att i skrift."
    },
    {
        "tag": "p",
        "class": "marg",
        "html": "§ 3 skal lyde:",
        "text": "§ 3 skal lyde:"
    },
    {
        "tag": "div",
        "class": "paragraf",
        "html": "§ 3. <em class=\" \">Namnevern og namnsetjing</em>",
        "text": "§ 3. Namnevern og namnsetjing"
    },
    {
        "tag": "p",
        "class": "avsnitt",
        "html": "Eit stadnamn kan som hovudregel ikkje takast i bruk på ein stad der det tradisjonelt ikkje høyrer heime, når det",
        "text": "Eit stadnamn kan som hovudregel ikkje takast i bruk på ein stad der det tradisjonelt ikkje høyrer heime, når det"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">er i bruk som etternamn og er verna, eller</td></tr>",
        "text": "a)\ter i bruk som etternamn og er verna, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">på annan måte er eit særeige namn, eller</td></tr>",
        "text": "b)\tpå annan måte er eit særeige namn, eller"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">av andre grunnar bør vernast.</td></tr>",
        "text": "c)\tav andre grunnar bør vernast."
    },
    {
        "tag": "p",
        "class": "avsnitt",
        "html": "Eit nedervd stadnamn kan ikkje bytast ut med eit namn utan tradisjon på staden dersom ikkje særlege grunnar talar for det.",
        "text": "Eit nedervd stadnamn kan ikkje bytast ut med eit namn utan tradisjon på staden dersom ikkje særlege grunnar talar for det."
    },
    {
        "tag": "p",
        "class": "marg",
        "html": "§ 4 skal lyde:",
        "text": "§ 4 skal lyde:"
    },
    {
        "tag": "div",
        "class": "paragraf",
        "html": "§ 4. <em class=\" \">Reglar om skrivemåten</em>",
        "text": "§ 4. Reglar om skrivemåten"
    },
    {
        "tag": "p",
        "class": "avsnitt",
        "html": "Dersom ikkje anna er fastsett i denne lova, skal det ved fastsetjing av skrivemåten av stadnamn takast utgangspunkt i den nedervde lokale uttalen. Skrivemåten skal følgje gjeldande rettskrivingsprinsipp for norsk og samisk. For kvenske stadnamn skal skrivemåten følgje gjeldande rettskrivingsprinsipp i finsk. Finske stadnamn på Austlandet kan tilpassast norske rettskrivingsprinsipp.",
        "text": "Dersom ikkje anna er fastsett i denne lova, skal det ved fastsetjing av skrivemåten av stadnamn takast utgangspunkt i den nedervde lokale uttalen. Skrivemåten skal følgje gjeldande rettskrivingsprinsipp for norsk og samisk. For kvenske stadnamn skal skrivemåten følgje gjeldande rettskrivingsprinsipp i finsk. Finske stadnamn på Austlandet kan tilpassast norske rettskrivingsprinsipp."
    },
    {
        "tag": "p",
        "class": "avsnitt",
        "html": "Når same namnet er brukt om ulike namneobjekt på same staden, skal skrivemåten i primærfunksjonen som hovudregel vere retningsgivande for skrivemåten i dei andre funksjonane. To eller fleire skriftformer av same namn på same namneobjekt kan fastsetjast som sidestilte dersom eitt eller fleire av desse vilkåra er oppfylte:",
        "text": "Når same namnet er brukt om ulike namneobjekt på same staden, skal skrivemåten i primærfunksjonen som hovudregel vere retningsgivande for skrivemåten i dei andre funksjonane. To eller fleire skriftformer av same namn på same namneobjekt kan fastsetjast som sidestilte dersom eitt eller fleire av desse vilkåra er oppfylte:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">det finst fleire uttalevariantar av namnet fordi lokaliteten har stor geografisk utbreiing, eller ligg i eit dialektalt eller administrativt grenseområde</td></tr>",
        "text": "a)\tdet finst fleire uttalevariantar av namnet fordi lokaliteten har stor geografisk utbreiing, eller ligg i eit dialektalt eller administrativt grenseområde"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">to eller fleire skriftformer av namnet er vel innarbeidde</td></tr>",
        "text": "b)\tto eller fleire skriftformer av namnet er vel innarbeidde"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">det er sterk lokal interesse for to eller fleire av formene.</td></tr>",
        "text": "c)\tdet er sterk lokal interesse for to eller fleire av formene."
    },
    {
        "tag": "p",
        "class": "marg",
        "html": "§ 5 skal lyde:",
        "text": "§ 5 skal lyde:"
    },
    {
        "tag": "div",
        "class": "paragraf",
        "html": "§ 5. <em class=\" \">Fastsetjing av skrivemåten</em>",
        "text": "§ 5. Fastsetjing av skrivemåten"
    },
    {
        "tag": "p",
        "class": "avsnitt",
        "html": "Saker om skrivemåten av stadnamn kan takast opp av",
        "text": "Saker om skrivemåten av stadnamn kan takast opp av"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">offentleg organ og andre som er nemnde i § 1 tredje ledd,</td></tr>",
        "text": "a)\toffentleg organ og andre som er nemnde i § 1 tredje ledd,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">eigar eller festar når bruksnamnet kjem inn under § 8 andre ledd,</td></tr>",
        "text": "b)\teigar eller festar når bruksnamnet kjem inn under § 8 andre ledd,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">lokal organisasjon med særleg tilknyting til eit stadnamn,</td></tr>",
        "text": "c)\tlokal organisasjon med særleg tilknyting til eit stadnamn,"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">stadnamnkonsulentane når det gjeld stadnamn i deira område.</td></tr>",
        "text": "d)\tstadnamnkonsulentane når det gjeld stadnamn i deira område."
    },
    {
        "tag": "p",
        "class": "avsnitt",
        "html": "Kommunen gjer vedtak om skrivemåten av offisiell adresse og av namn på tettstader, grender, kommunale gater, vegar, torg, bydelar, bustadfelt, anlegg o.l. Fylkeskommunen gjer vedtak om skrivemåten av namn på fylkeskommunale anlegg o.l.",
        "text": "Kommunen gjer vedtak om skrivemåten av offisiell adresse og av namn på tettstader, grender, kommunale gater, vegar, torg, bydelar, bustadfelt, anlegg o.l. Fylkeskommunen gjer vedtak om skrivemåten av namn på fylkeskommunale anlegg o.l."
    },
    {
        "tag": "p",
        "class": "avsnitt",
        "html": "Statens kartverk gjer vedtak om skrivemåten av andre stadnamn dersom ikkje anna er fastsett i lov eller forskrift. Det kan gjerast samlevedtak for skriftforma av eit namneledd innanfor same administrative område.",
        "text": "Statens kartverk gjer vedtak om skrivemåten av andre stadnamn dersom ikkje anna er fastsett i lov eller forskrift. Det kan gjerast samlevedtak for skriftforma av eit namneledd innanfor same administrative område."
    },
    {
        "tag": "p",
        "class": "avsnitt",
        "html": "Er det tvil om kven som etter desse reglane skal fastsetje skrivemåten av eit stadnamn, kan spørsmålet leggjast fram for departementet til avgjerd.",
        "text": "Er det tvil om kven som etter desse reglane skal fastsetje skrivemåten av eit stadnamn, kan spørsmålet leggjast fram for departementet til avgjerd."
    },
    {
        "tag": "p",
        "class": "marg",
        "html": "§ 6 skal lyde:",
        "text": "§ 6 skal lyde:"
    },
    {
        "tag": "div",
        "class": "paragraf",
        "html": "§ 6. <em class=\" \">Nærmare om saksbehandlinga</em>",
        "text": "§ 6. Nærmare om saksbehandlinga"
    },
    {
        "tag": "p",
        "class": "avsnitt",
        "html": "Når ei namnesak er teken opp med vedtaksorganet, skal saka gjerast kjend for dei som har rett til å uttale seg. Eigar eller festar har rett til å uttale seg i saker som gjeld bruksnamn. Eigar eller festar har òg rett til å uttale seg i saker som gjeld gardsnamn, når skrivemåten av gardsnamnet skal vere retningsgivande for skrivemåten av bruksnamnet. Synspunkta til eigaren skal tilleggjast særskild vekt. Kommunane har rett til å uttale seg når vedtaket skal gjerast av andre organ enn kommunen sjølv. Fylkeskommunane har rett til å uttale seg i saker som gjeld område som femner om meir enn ein kommune. Lokale organisasjonar har rett til å uttale seg i saker som gjeld stadnamn organisasjonen har ei særleg tilknyting til. Før vedtak om skrivemåte blir gjort, skal namnekonsulentane gi tilråding om skrivemåten.",
        "text": "Når ei namnesak er teken opp med vedtaksorganet, skal saka gjerast kjend for dei som har rett til å uttale seg. Eigar eller festar har rett til å uttale seg i saker som gjeld bruksnamn. Eigar eller festar har òg rett til å uttale seg i saker som gjeld gardsnamn, når skrivemåten av gardsnamnet skal vere retningsgivande for skrivemåten av bruksnamnet. Synspunkta til eigaren skal tilleggjast særskild vekt. Kommunane har rett til å uttale seg når vedtaket skal gjerast av andre organ enn kommunen sjølv. Fylkeskommunane har rett til å uttale seg i saker som gjeld område som femner om meir enn ein kommune. Lokale organisasjonar har rett til å uttale seg i saker som gjeld stadnamn organisasjonen har ei særleg tilknyting til. Før vedtak om skrivemåte blir gjort, skal namnekonsulentane gi tilråding om skrivemåten."
    },
    {
        "tag": "p",
        "class": "avsnitt",
        "html": "Saker som gjeld gards- og bruksnamn, skal eigar eller festar få tilsendt direkte. Saker som gjeld samiske eller kvenske stadnamn, skal dessutan sendast til lokale organisasjonar med særleg tilknyting til saka. I tillegg skal saka kunngjerast i minst to aviser som er alminneleg lesne på staden, eller gjerast kjend på annan høveleg måte. Saker som gjeld andre namn, skal kunngjerast på same måten.",
        "text": "Saker som gjeld gards- og bruksnamn, skal eigar eller festar få tilsendt direkte. Saker som gjeld samiske eller kvenske stadnamn, skal dessutan sendast til lokale organisasjonar med særleg tilknyting til saka. I tillegg skal saka kunngjerast i minst to aviser som er alminneleg lesne på staden, eller gjerast kjend på annan høveleg måte. Saker som gjeld andre namn, skal kunngjerast på same måten."
    },
    {
        "tag": "p",
        "class": "avsnitt",
        "html": "Namnesak må reisast samtidig for parallellnamn på norsk, samisk og kvensk.",
        "text": "Namnesak må reisast samtidig for parallellnamn på norsk, samisk og kvensk."
    },
    {
        "tag": "p",
        "class": "avsnitt",
        "html": "Med mindre anna er fastsett i lov eller i medhald av lov, gjeld reglane i <a data-id=\"lov/1967-02-10/kapiv\" class=\" reference\" href=\"/lov/1967-02-10/kapiv\">forvaltningsloven kapittel IV</a>, V og VIII ikkje for saker etter lova her.",
        "text": "Med mindre anna er fastsett i lov eller i medhald av lov, gjeld reglane i forvaltningsloven kapittel IV, V og VIII ikkje for saker etter lova her."
    },
    {
        "tag": "p",
        "class": "marg",
        "html": "§ 7 skal lyde:",
        "text": "§ 7 skal lyde:"
    },
    {
        "tag": "div",
        "class": "paragraf",
        "html": "§ 7. <em class=\" \">Gjenopptaking</em>",
        "text": "§ 7. Gjenopptaking"
    },
    {
        "tag": "p",
        "class": "avsnitt",
        "html": "Ei sak kan takast opp av dei som er nemnde i § 5 bokstav a til d, dersom det kjem til nye opplysningar. Nytt vedtak skal gjerast etter reglane i denne lova.",
        "text": "Ei sak kan takast opp av dei som er nemnde i § 5 bokstav a til d, dersom det kjem til nye opplysningar. Nytt vedtak skal gjerast etter reglane i denne lova."
    },
    {
        "tag": "p",
        "class": "marg",
        "html": "§ 8 skal lyde:",
        "text": "§ 8 skal lyde:"
    },
    {
        "tag": "div",
        "class": "paragraf",
        "html": "§ 8. <em class=\" \">Særskilde reglar om gardsnamn og bruksnamn</em>",
        "text": "§ 8. Særskilde reglar om gardsnamn og bruksnamn"
    },
    {
        "tag": "p",
        "class": "avsnitt",
        "html": "Eigar eller festar kan fastsetje namn på eige bruk. Eigar eller festar har likevel ikkje rett til å endre eller byte ut bruksnamn som kjem inn under andre ledd, dersom ikkje særlege grunnar talar for det.",
        "text": "Eigar eller festar kan fastsetje namn på eige bruk. Eigar eller festar har likevel ikkje rett til å endre eller byte ut bruksnamn som kjem inn under andre ledd, dersom ikkje særlege grunnar talar for det."
    },
    {
        "tag": "p",
        "class": "avsnitt",
        "html": "Skrivemåten av gardsnamn og bruksnamn som språkleg og  geografisk fell saman med nedervde stadnamn, eller med andre stadnamn som etter reglane i denne lova eller i andre lover og forskrifter skal brukast av det offentlege, skal fastsetjast etter reglane i §§ 4 til 6.",
        "text": "Skrivemåten av gardsnamn og bruksnamn som språkleg og  geografisk fell saman med nedervde stadnamn, eller med andre stadnamn som etter reglane i denne lova eller i andre lover og forskrifter skal brukast av det offentlege, skal fastsetjast etter reglane i §§ 4 til 6."
    },
    {
        "tag": "p",
        "class": "avsnitt",
        "html": "Vedtak om skrivemåten av gardsnamn skal som hovudregel vere retningsgivande for skrivemåten av bruksnamn som er identisk med gardsnamnet, eller der gardsnamnet går inn som ein del av bruksnamnet.",
        "text": "Vedtak om skrivemåten av gardsnamn skal som hovudregel vere retningsgivande for skrivemåten av bruksnamn som er identisk med gardsnamnet, eller der gardsnamnet går inn som ein del av bruksnamnet."
    },
    {
        "tag": "p",
        "class": "avsnitt",
        "html": "For andre bruksnamn fastset eigar eller festar skrivemåten.",
        "text": "For andre bruksnamn fastset eigar eller festar skrivemåten."
    },
    {
        "tag": "p",
        "class": "marg",
        "html": "§ 9 skal lyde:",
        "text": "§ 9 skal lyde:"
    },
    {
        "tag": "div",
        "class": "paragraf",
        "html": "§ 9. <em class=\" \">Bruk av stadnamn</em>",
        "text": "§ 9. Bruk av stadnamn"
    },
    {
        "tag": "p",
        "class": "avsnitt",
        "html": "Når skrivemåten av eit stadnamn er fastsett etter denne lova og ført inn i stadnamnregisteret, skal han brukast av eige tiltak av dei som er nemnde i § 1 tredje ledd.",
        "text": "Når skrivemåten av eit stadnamn er fastsett etter denne lova og ført inn i stadnamnregisteret, skal han brukast av eige tiltak av dei som er nemnde i § 1 tredje ledd."
    },
    {
        "tag": "p",
        "class": "avsnitt",
        "html": "Samiske og kvenske stadnamn som blir nytta blant folk som bur fast på eller har næringsmessig tilknyting til staden, skal til vanleg brukast av det offentlege t.d. på kart, skilt, i register saman med eventuelt norsk namn.",
        "text": "Samiske og kvenske stadnamn som blir nytta blant folk som bur fast på eller har næringsmessig tilknyting til staden, skal til vanleg brukast av det offentlege t.d. på kart, skilt, i register saman med eventuelt norsk namn."
    },
    {
        "tag": "p",
        "class": "avsnitt",
        "html": "Offentlege organ og andre som er nemnde i § 1 tredje ledd, skal halde fram med å bruke dei skriftformene som er i bruk av det offentlege når lova blir sett i verk, til det eventuelt blir gjort endringsvedtak.",
        "text": "Offentlege organ og andre som er nemnde i § 1 tredje ledd, skal halde fram med å bruke dei skriftformene som er i bruk av det offentlege når lova blir sett i verk, til det eventuelt blir gjort endringsvedtak."
    },
    {
        "tag": "p",
        "class": "marg",
        "html": "§ 10 skal lyde:",
        "text": "§ 10 skal lyde:"
    },
    {
        "tag": "div",
        "class": "paragraf",
        "html": "§ 10. <em class=\" \">Klage</em>",
        "text": "§ 10. Klage"
    },
    {
        "tag": "p",
        "class": "avsnitt",
        "html": "Vedtak etter denne lova kan påklagast av dei som etter § 5 første ledd bokstav a til c har rett til å ta opp saker om skrivemåten av stadnamn. Offentleg organ har berre klagerett i saker som gjeld namn dei skal bruke i tenesta. Klageretten gjeld også vedtak gjorde av kommunar og fylkeskommunar. Klage skal grunngivast. Vedtak gjorde av Kongen og Stortinget kan ikkje påklagast. Feilbruk eller manglande bruk av stadnamn etter § 9 kan påklagast til overordna departement. Klage over manglande vedtak kan påklagast til klagenemnda.",
        "text": "Vedtak etter denne lova kan påklagast av dei som etter § 5 første ledd bokstav a til c har rett til å ta opp saker om skrivemåten av stadnamn. Offentleg organ har berre klagerett i saker som gjeld namn dei skal bruke i tenesta. Klageretten gjeld også vedtak gjorde av kommunar og fylkeskommunar. Klage skal grunngivast. Vedtak gjorde av Kongen og Stortinget kan ikkje påklagast. Feilbruk eller manglande bruk av stadnamn etter § 9 kan påklagast til overordna departement. Klage over manglande vedtak kan påklagast til klagenemnda."
    },
    {
        "tag": "p",
        "class": "avsnitt",
        "html": "Klager på andre vedtak enn dei som er gjorde av eit departement, skal behandlast av ei klagenemnd oppnemnd av Kongen. I klagesaker av prinsipiell karakter kan klagenemnda gi Norsk språkråd, Sametinget og departementet høve til å uttale seg.",
        "text": "Klager på andre vedtak enn dei som er gjorde av eit departement, skal behandlast av ei klagenemnd oppnemnd av Kongen. I klagesaker av prinsipiell karakter kan klagenemnda gi Norsk språkråd, Sametinget og departementet høve til å uttale seg."
    },
    {
        "tag": "p",
        "class": "avsnitt",
        "html": "Departement som gjer vedtak om skrivemåte, har plikt til å ta saka opp til ny avgjerd etter klage. Departementet skal i slike saker innhente tilråding frå klagenemnda.",
        "text": "Departement som gjer vedtak om skrivemåte, har plikt til å ta saka opp til ny avgjerd etter klage. Departementet skal i slike saker innhente tilråding frå klagenemnda."
    },
    {
        "tag": "p",
        "class": "avsnitt",
        "html": "For førebuinga av ei klagesak gjeld saksbehandlingsreglane i § 6 tilsvarande. Elles gjeld reglane i <a data-id=\"lov/1967-02-10/kapvi\" class=\" reference\" href=\"/lov/1967-02-10/kapvi\">forvaltningsloven kapittel VI</a>.",
        "text": "For førebuinga av ei klagesak gjeld saksbehandlingsreglane i § 6 tilsvarande. Elles gjeld reglane i forvaltningsloven kapittel VI."
    },
    {
        "tag": "p",
        "class": "marg",
        "html": "§ 11 skal lyde:",
        "text": "§ 11 skal lyde:"
    },
    {
        "tag": "div",
        "class": "paragraf",
        "html": "§ 11. <em class=\" \">Stadnamnkonsulentar</em>",
        "text": "§ 11. Stadnamnkonsulentar"
    },
    {
        "tag": "p",
        "class": "avsnitt",
        "html": "Departementet oppnemner stadnamnkonsulentar for norske og kvenske stadnamn. Sametinget oppnemner stadnamnkonsulentar for samiske stadnamn.",
        "text": "Departementet oppnemner stadnamnkonsulentar for norske og kvenske stadnamn. Sametinget oppnemner stadnamnkonsulentar for samiske stadnamn."
    },
    {
        "tag": "p",
        "class": "avsnitt",
        "html": "Namnekonsulentane skal gi rettleiing og råd om skrivemåten av stadnamn.",
        "text": "Namnekonsulentane skal gi rettleiing og råd om skrivemåten av stadnamn."
    },
    {
        "tag": "p",
        "class": "marg",
        "html": "§ 12 skal lyde:",
        "text": "§ 12 skal lyde:"
    },
    {
        "tag": "div",
        "class": "paragraf",
        "html": "§ 12. <em class=\" \">Stadnamnregister</em>",
        "text": "§ 12. Stadnamnregister"
    },
    {
        "tag": "p",
        "class": "avsnitt",
        "html": "Det skal førast eit sentralt stadnamnregister.",
        "text": "Det skal førast eit sentralt stadnamnregister."
    },
    {
        "tag": "p",
        "class": "avsnitt",
        "html": "Alle skriftformer som er endeleg fastsette, skal meldast til stadnamnregisteret av det organet som har gjort vedtaket.",
        "text": "Alle skriftformer som er endeleg fastsette, skal meldast til stadnamnregisteret av det organet som har gjort vedtaket."
    },
    {
        "tag": "p",
        "class": "avsnitt",
        "html": "Opplysningane i registeret er offentlege.",
        "text": "Opplysningane i registeret er offentlege."
    },
    {
        "tag": "p",
        "class": "marg",
        "html": "§ 13 skal lyde:",
        "text": "§ 13 skal lyde:"
    },
    {
        "tag": "div",
        "class": "paragraf",
        "html": "§ 13. <em class=\" \">Forskrift og unntak</em>",
        "text": "§ 13. Forskrift og unntak"
    },
    {
        "tag": "p",
        "class": "avsnitt",
        "html": "Departementet kan gi forskrift til utfylling og gjennomføring av lova.",
        "text": "Departementet kan gi forskrift til utfylling og gjennomføring av lova."
    },
    {
        "tag": "p",
        "class": "avsnitt",
        "html": "Når særlege grunner talar for det, kan departementet i enkelttilfelle gjere unntak frå reglane i lova og forskrifta.",
        "text": "Når særlege grunner talar for det, kan departementet i enkelttilfelle gjere unntak frå reglane i lova og forskrifta."
    },
    {
        "tag": "p",
        "class": "marg",
        "html": "Noverande § 13 blir ny § 14.",
        "text": "Noverande § 13 blir ny § 14."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "I <a data-id=\"lov/2002-06-07-19\" class=\" reference\" href=\"/lov/2002-06-07-19\">lov 7. juni 2002 nr. 19</a> om personnavn skal <a data-id=\"lov/2002-06-07-19/§4\" class=\" reference\" href=\"/lov/2002-06-07-19/%C2%A74\">§ 4</a> nr. 8 lyde:",
        "text": "I lov 7. juni 2002 nr. 19 om personnavn skal § 4 nr. 8 lyde:"
    },
    {
        "tag": "p",
        "class": "avsnitt",
        "html": "navn på et gårdsbruk som vedkommende eller en av dennes foreldre eier og har eid i minst 10 år, eller som vedkommende eller en av foreldrene bruker og har brukt i minst 20 år eller har brukt i minst 10 år og har en bruksrett til som er fastsatt for en av foreldrenes eller vedkommendes livstid. Dette gjelder ikke dersom navnet på gårdsbruket er valgt etter 1. januar 1947 og strider mot <a data-id=\"lov/1990-05-18-11\" class=\" reference\" href=\"/lov/1990-05-18-11\">lov 18. mai 1990 nr. 11</a> om stadnamn <a data-id=\"lov/1990-05-18-11/§3\" class=\" reference\" href=\"/lov/1990-05-18-11/%C2%A73\">§ 3</a> bokstav a.",
        "text": "navn på et gårdsbruk som vedkommende eller en av dennes foreldre eier og har eid i minst 10 år, eller som vedkommende eller en av foreldrene bruker og har brukt i minst 20 år eller har brukt i minst 10 år og har en bruksrett til som er fastsatt for en av foreldrenes eller vedkommendes livstid. Dette gjelder ikke dersom navnet på gårdsbruket er valgt etter 1. januar 1947 og strider mot lov 18. mai 1990 nr. 11 om stadnamn § 3 bokstav a."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Lova gjeld frå den tid Kongen fastset.",
        "text": "Lova gjeld frå den tid Kongen fastset."
    }
]