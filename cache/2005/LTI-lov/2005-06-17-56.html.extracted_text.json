[
    {
        "tag": "p",
        "class": "marg",
        "html": "<a data-id=\"forarbeid/otprp-47-200405\" class=\" reference\" href=\"/forarbeid/otprp-47-200405\">Ot.prp.nr.47 (2004–2005)</a>, <a data-id=\"forarbeid/inns-o-74-200405\" class=\" reference\" href=\"/forarbeid/inns-o-74-200405\">Innst.O.nr.74 (2004–2005)</a> og <a data-id=\"forarbeid/besl-o-72-200405\" class=\" reference\" href=\"/forarbeid/besl-o-72-200405\">Besl.O.nr.72 (2004–2005)</a>. Odels- og lagtingsvedtak hhv. 25. april og 26. mai 2005. Fremmet av Utenriksdepartementet.",
        "text": "Ot.prp.nr.47 (2004–2005), Innst.O.nr.74 (2004–2005) og Besl.O.nr.72 (2004–2005). Odels- og lagtingsvedtak hhv. 25. april og 26. mai 2005. Fremmet av Utenriksdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1987-12-18-93\" class=\" reference\" href=\"/lov/1987-12-18-93\">lov 18. desember 1987 nr. 93</a> om kontroll med eksport av strategiske varer, tjenester og teknologi m.v. skal <a data-id=\"lov/1987-12-18-93/§1\" class=\" reference\" href=\"/lov/1987-12-18-93/%C2%A71\">§ 1</a> lyde:",
        "text": "I lov 18. desember 1987 nr. 93 om kontroll med eksport av strategiske varer, tjenester og teknologi m.v. skal § 1 lyde:"
    },
    {
        "tag": "p",
        "class": "avsnitt",
        "html": "Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, samt varer og teknologi som kan benyttes til å utøve terrorhandlinger, jf. straffeloven § 147 a første ledd, ikke må utføres fra norsk tollområde uten særskilt tillatelse. Det kan også settes forbud mot at det uten særskilt tillatelse ytes tjenester som nevnt i første punktum. Det kan settes vilkår for tillatelsene.",
        "text": "Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, samt varer og teknologi som kan benyttes til å utøve terrorhandlinger, jf. straffeloven § 147 a første ledd, ikke må utføres fra norsk tollområde uten særskilt tillatelse. Det kan også settes forbud mot at det uten særskilt tillatelse ytes tjenester som nevnt i første punktum. Det kan settes vilkår for tillatelsene."
    },
    {
        "tag": "p",
        "class": "avsnitt",
        "html": "Kongen kan likeså sette forbud mot at personer som har bopel eller oppholdssted i Norge og norske selskaper, stiftelser og sammenslutninger uten særskilt tillatelse driver handel med, formidler eller på annen måte bistår ved salg av våpen og militært materiell fra et fremmed land til et annet. Tilsvarende gjelder for strategiske varer og teknologi som er nærmere angitt i forskrift.",
        "text": "Kongen kan likeså sette forbud mot at personer som har bopel eller oppholdssted i Norge og norske selskaper, stiftelser og sammenslutninger uten særskilt tillatelse driver handel med, formidler eller på annen måte bistår ved salg av våpen og militært materiell fra et fremmed land til et annet. Tilsvarende gjelder for strategiske varer og teknologi som er nærmere angitt i forskrift."
    },
    {
        "tag": "p",
        "class": "avsnitt",
        "html": "Kongen gir nærmere forskrifter til utfylling og gjennomføring av loven.",
        "text": "Kongen gir nærmere forskrifter til utfylling og gjennomføring av loven."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Ikrafttredelse",
        "text": "Ikrafttredelse"
    },
    {
        "tag": "p",
        "class": "avsnitt",
        "html": "Denne lov trer i kraft fra den tid Kongen bestemmer.",
        "text": "Denne lov trer i kraft fra den tid Kongen bestemmer."
    }
]