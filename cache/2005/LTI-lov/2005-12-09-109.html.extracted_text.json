[
    {
        "tag": "p",
        "class": "marg",
        "html": "Ot.prp.nr.1 (2005–2006), <a data-id=\"forarbeid/inns-o-1-200506\" class=\" reference\" href=\"/forarbeid/inns-o-1-200506\">Innst.O.nr.1 (2005–2006)</a>, <a data-id=\"forarbeid/besl-o-3-200506\" class=\" reference\" href=\"/forarbeid/besl-o-3-200506\">Besl.O.nr.3 (2005–2006)</a>, <a data-id=\"forarbeid/otmeld-1-200506\" class=\" reference\" href=\"/forarbeid/otmeld-1-200506\">Ot.meld.nr.1  (2005–2006)</a> og <a data-id=\"forarbeid/otprp-26-200506\" class=\" reference\" href=\"/forarbeid/otprp-26-200506\">Ot.prp.nr.26 (2005–2006)</a>. Odels- og lagtingsvedtak hhv. 29. november og 8. desember 2005. Fremmet av Finansdepartementet.",
        "text": "Ot.prp.nr.1 (2005–2006), Innst.O.nr.1 (2005–2006), Besl.O.nr.3 (2005–2006), Ot.meld.nr.1  (2005–2006) og Ot.prp.nr.26 (2005–2006). Odels- og lagtingsvedtak hhv. 29. november og 8. desember 2005. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1975-06-13-35\" class=\" reference\" href=\"/lov/1975-06-13-35\">lov 13. juni 1975 nr. 35</a> om skattlegging av undersjøiske petroleumsforekomster m.v. gjøres følgende endring:",
        "text": "I lov 13. juni 1975 nr. 35 om skattlegging av undersjøiske petroleumsforekomster m.v. gjøres følgende endring:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "<a data-id=\"lov/1975-06-13-35/§6\" class=\" reference\" href=\"/lov/1975-06-13-35/%C2%A76\">§ 6</a> ny nr. 5 skal lyde:",
        "text": "§ 6 ny nr. 5 skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Oljeskattekontoret kan på anmodning avgi forhåndsuttalelse om hva som skal medregnes som skattepliktig inntekt etter <a data-id=\"lov/1975-06-13-35/§5\" class=\" reference\" href=\"/lov/1975-06-13-35/%C2%A75\">§ 5</a> første ledd ved realisasjon av naturgass. Dette gjelder bare for transaksjoner mellom parter med interessefellesskap, jf. <a data-id=\"lov/1999-03-26-14/§13-1\" class=\" reference\" href=\"/lov/1999-03-26-14/%C2%A713-1\">skatteloven § 13-1</a>. Første punktum gjelder tilsvarende når skattepliktig etter § 5 tar naturgass ut av særskattepliktig virksomhet. Avgitt forhåndsuttalelse kan ikke påklages eller bringes inn for domstolene. Oljeskattekontorets avgjørelse om ikke å avgi forhåndsuttalelse kan ikke påklages.</td></tr>",
        "text": "5.\tOljeskattekontoret kan på anmodning avgi forhåndsuttalelse om hva som skal medregnes som skattepliktig inntekt etter § 5 første ledd ved realisasjon av naturgass. Dette gjelder bare for transaksjoner mellom parter med interessefellesskap, jf. skatteloven § 13-1. Første punktum gjelder tilsvarende når skattepliktig etter § 5 tar naturgass ut av særskattepliktig virksomhet. Avgitt forhåndsuttalelse kan ikke påklages eller bringes inn for domstolene. Oljeskattekontorets avgjørelse om ikke å avgi forhåndsuttalelse kan ikke påklages."
    },
    {
        "tag": "p",
        "class": "avsnitt",
        "html": "Avgitt forhåndsuttalelse skal legges til grunn som bindende ved ligningen hvis den faktiske gjennomføringen er i samsvar med forutsetningene for uttalelsen, og den skattepliktige ikke har gitt uriktige eller ufullstendige opplysninger. Ligning der forhåndsuttalelse er lagt til grunn kan ikke påklages eller prøves for domstol for så vidt gjelder spørsmål som er avgjort ved bindende forhåndsuttalelse.",
        "text": "Avgitt forhåndsuttalelse skal legges til grunn som bindende ved ligningen hvis den faktiske gjennomføringen er i samsvar med forutsetningene for uttalelsen, og den skattepliktige ikke har gitt uriktige eller ufullstendige opplysninger. Ligning der forhåndsuttalelse er lagt til grunn kan ikke påklages eller prøves for domstol for så vidt gjelder spørsmål som er avgjort ved bindende forhåndsuttalelse."
    },
    {
        "tag": "p",
        "class": "avsnitt",
        "html": "Departementet kan bestemme at første ledd ikke skal gjelde for enkelte typer naturgass.",
        "text": "Departementet kan bestemme at første ledd ikke skal gjelde for enkelte typer naturgass."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringen under I trer i kraft fra den tid departementet bestemmer.",
        "text": "Endringen under I trer i kraft fra den tid departementet bestemmer."
    }
]