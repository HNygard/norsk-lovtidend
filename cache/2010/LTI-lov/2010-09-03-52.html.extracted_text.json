[
    {
        "tag": "p",
        "class": "marg",
        "html": "<a data-id=\"forarbeid/prop-98-l-200910\" class=\" reference\" href=\"/forarbeid/prop-98-l-200910\">Prop.98 L (2009–2010)</a>, <a data-id=\"forarbeid/inns-291-l-200910\" class=\" reference\" href=\"/forarbeid/inns-291-l-200910\">Innst.291 L (2009–2010)</a>, <a data-id=\"forarbeid/lovvedtak-55-200910\" class=\" reference\" href=\"/forarbeid/lovvedtak-55-200910\">Lovvedtak 55 (2009–2010)</a>. Stortingets første og andre gangs behandling hhv. 4.  og 14. juni 2010. Fremmet av Barne-, likestillings- og inkluderingsdepartementet.",
        "text": "Prop.98 L (2009–2010), Innst.291 L (2009–2010), Lovvedtak 55 (2009–2010). Stortingets første og andre gangs behandling hhv. 4.  og 14. juni 2010. Fremmet av Barne-, likestillings- og inkluderingsdepartementet."
    },
    {
        "tag": "p",
        "class": "marg",
        "html": "Følgende lov oppheves:",
        "text": "Følgende lov oppheves:"
    },
    {
        "tag": "p",
        "class": "avsnitt",
        "html": "<a data-id=\"lov/1891-06-06-2\" class=\" reference\" href=\"/lov/1891-06-06-2\">Lov 6. juni 1891 nr. 2</a> om Guld-, Sølv- og Platinavarers Finhed og Stempling m.v.",
        "text": "Lov 6. juni 1891 nr. 2 om Guld-, Sølv- og Platinavarers Finhed og Stempling m.v."
    },
    {
        "tag": "p",
        "class": "marg",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "Almindelig borgerlig Straffelov (Straffeloven) 22. mai 1902 nr. 10.",
        "text": "Almindelig borgerlig Straffelov (Straffeloven) 22. mai 1902 nr. 10."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål</em>",
        "text": "Formål"
    },
    {
        "tag": "p",
        "class": "avsnitt",
        "html": "Lovens formål er å sikre tillit i handelen med varer av edelt metall og bidra til effektiv bruk av samfunnets ressurser og ivaretakelse av beskyttelsesverdige interesser.",
        "text": "Lovens formål er å sikre tillit i handelen med varer av edelt metall og bidra til effektiv bruk av samfunnets ressurser og ivaretakelse av beskyttelsesverdige interesser."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Virkeområde</em>",
        "text": "Virkeområde"
    },
    {
        "tag": "p",
        "class": "avsnitt",
        "html": "Loven gjelder tilvirkning, markedsføring og omsetning av varer av edelt metall og varer som er sammensatt av edelt metall og annet materiale.",
        "text": "Loven gjelder tilvirkning, markedsføring og omsetning av varer av edelt metall og varer som er sammensatt av edelt metall og annet materiale."
    },
    {
        "tag": "p",
        "class": "avsnitt",
        "html": "Kongen kan gi forskrifter om lovens anvendelse på Svalbard, og kan fastsette særlige regler under hensyn til de stedlige forhold.",
        "text": "Kongen kan gi forskrifter om lovens anvendelse på Svalbard, og kan fastsette særlige regler under hensyn til de stedlige forhold."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Krav til varer av gull, sølv og platina mv.</em>",
        "text": "Krav til varer av gull, sølv og platina mv."
    },
    {
        "tag": "p",
        "class": "avsnitt",
        "html": "Varer kan bare markedsføres eller omsettes som gull, sølv eller platina når de i hver enkelt del inneholder minst henholdsvis 375 tusendeler gull, 800 tusendeler sølv eller 850 tusendeler platina. Kravet gjelder ikke varer som importeres fra annen EØS-stat og som lovlig omsettes som varer av edelt metall der.",
        "text": "Varer kan bare markedsføres eller omsettes som gull, sølv eller platina når de i hver enkelt del inneholder minst henholdsvis 375 tusendeler gull, 800 tusendeler sølv eller 850 tusendeler platina. Kravet gjelder ikke varer som importeres fra annen EØS-stat og som lovlig omsettes som varer av edelt metall der."
    },
    {
        "tag": "p",
        "class": "avsnitt",
        "html": "Departementet kan gi forskrift om",
        "text": "Departementet kan gi forskrift om"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">betegnelser på varer sammensatt av to eller flere edle metaller og varer sammensatt av edelt metall og annet materiale</td>\n</tr>",
        "text": "a)\tbetegnelser på varer sammensatt av to eller flere edle metaller og varer sammensatt av edelt metall og annet materiale"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">kontroll av innhold av edelt metall, analysemetoder mv.</td>\n</tr>",
        "text": "b)\tkontroll av innhold av edelt metall, analysemetoder mv."
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">bruk av loddemetall mv.</td>\n</tr>",
        "text": "c)\tbruk av loddemetall mv."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Krav til finhetsstempel mv.</em>",
        "text": "Krav til finhetsstempel mv."
    },
    {
        "tag": "p",
        "class": "avsnitt",
        "html": "Varer som markedsføres eller omsettes som varer av edelt metall, skal ha finhetsstempel som angir varens finhet ved antall vektenheter rent gull, sølv eller platina som finnes i tusen vektenheter legering. Departementet kan gi forskrift om hvilke finheter som kan påføres.",
        "text": "Varer som markedsføres eller omsettes som varer av edelt metall, skal ha finhetsstempel som angir varens finhet ved antall vektenheter rent gull, sølv eller platina som finnes i tusen vektenheter legering. Departementet kan gi forskrift om hvilke finheter som kan påføres."
    },
    {
        "tag": "p",
        "class": "avsnitt",
        "html": "Finhetsstempel kan bare påføres varer som tilfredsstiller kravene i <a data-id=\"lov/2010-09-03-52/§3\" class=\" reference\" href=\"/lov/2010-09-03-52/%C2%A73\">§ 3</a> første ledd. Finhetsstempel kan likevel påføres varer med deler av annet materiale dersom delen er synlig ved en utvendig besiktigelse og ikke har et utseende som kan medføre forveksling med edelt metall. Varer som ikke kan påføres finhetsstempel, skal heller ikke merkes på måter som kan forveksles med finhetsstempel.",
        "text": "Finhetsstempel kan bare påføres varer som tilfredsstiller kravene i § 3 første ledd. Finhetsstempel kan likevel påføres varer med deler av annet materiale dersom delen er synlig ved en utvendig besiktigelse og ikke har et utseende som kan medføre forveksling med edelt metall. Varer som ikke kan påføres finhetsstempel, skal heller ikke merkes på måter som kan forveksles med finhetsstempel."
    },
    {
        "tag": "p",
        "class": "avsnitt",
        "html": "Departementet kan gi forskrift om:",
        "text": "Departementet kan gi forskrift om:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">stempling av varer av edelt metall</td>\n</tr>",
        "text": "a)\tstempling av varer av edelt metall"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">stempling mv. av varer sammensatt av to eller flere edle metaller og varer sammensatt av slikt metall og annet materiale</td>\n</tr>",
        "text": "b)\tstempling mv. av varer sammensatt av to eller flere edle metaller og varer sammensatt av slikt metall og annet materiale"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">unntak fra reglene om stempling for enkelte varegrupper.</td>\n</tr>",
        "text": "c)\tunntak fra reglene om stempling for enkelte varegrupper."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Krav til ansvarsmerke</em>",
        "text": "Krav til ansvarsmerke"
    },
    {
        "tag": "p",
        "class": "avsnitt",
        "html": "Varer av edelt metall som påføres finhetsstempel, skal samtidig påføres ansvarsmerke, med mindre dette er praktisk umulig. Ansvarsmerket skal identifisere den som er ansvarlig for at varens finhet er i samsvar med det påførte finhetsstemplet. Varer som ikke kan påføres finhetsstempel, skal ikke merkes på noen måte som er egnet til å forveksles med ansvarsmerke.",
        "text": "Varer av edelt metall som påføres finhetsstempel, skal samtidig påføres ansvarsmerke, med mindre dette er praktisk umulig. Ansvarsmerket skal identifisere den som er ansvarlig for at varens finhet er i samsvar med det påførte finhetsstemplet. Varer som ikke kan påføres finhetsstempel, skal ikke merkes på noen måte som er egnet til å forveksles med ansvarsmerke."
    },
    {
        "tag": "p",
        "class": "avsnitt",
        "html": "Ansvarsmerket skal være registrert hos Patentstyret.",
        "text": "Ansvarsmerket skal være registrert hos Patentstyret."
    },
    {
        "tag": "p",
        "class": "avsnitt",
        "html": "Kravet i annet ledd gjelder ikke for varer av edelt metall som importeres fra en EØS-stat og som er merket i samsvar med lovgivningen der, når Justervesenet mottar melding om merkingen før varene blir markedsført og",
        "text": "Kravet i annet ledd gjelder ikke for varer av edelt metall som importeres fra en EØS-stat og som er merket i samsvar med lovgivningen der, når Justervesenet mottar melding om merkingen før varene blir markedsført og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">merket ikke er egnet til å forveksles med et norsk ansvarsmerke,</td>\n</tr>",
        "text": "a)\tmerket ikke er egnet til å forveksles med et norsk ansvarsmerke,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">produsenten av varen kan identifiseres, og</td>\n</tr>",
        "text": "b)\tprodusenten av varen kan identifiseres, og"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">det er dokumentert at merket er lovlig påført varen.</td>\n</tr>",
        "text": "c)\tdet er dokumentert at merket er lovlig påført varen."
    },
    {
        "tag": "p",
        "class": "avsnitt",
        "html": "Departementet kan gi forskrift om ansvarsmerker, herunder søknadsbehandling, registrering, overdragelse, opphør og fornyelse av registreringer. Departementet kan gi forskrift om avgift og gebyr for Patentstyrets registrering av ansvarsmerke og fornyelse av registrering.",
        "text": "Departementet kan gi forskrift om ansvarsmerker, herunder søknadsbehandling, registrering, overdragelse, opphør og fornyelse av registreringer. Departementet kan gi forskrift om avgift og gebyr for Patentstyrets registrering av ansvarsmerke og fornyelse av registrering."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Forskrift om konvensjonen om kontroll og merking av artikler av edle metaller</em>",
        "text": "Forskrift om konvensjonen om kontroll og merking av artikler av edle metaller"
    },
    {
        "tag": "p",
        "class": "avsnitt",
        "html": "Departementet kan gi forskrift om",
        "text": "Departementet kan gi forskrift om"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">unntak fra <a data-id=\"lov/2010-09-03-52/§5\" class=\" reference\" href=\"/lov/2010-09-03-52/%C2%A75\">§ 5</a> annet ledd for varer som er stemplet med det felles kontrollmerke (CCM) etter Wienkonvensjonen 15. november 1972 om kontroll og merking av artikler av edle metaller</td>\n</tr>",
        "text": "a)\tunntak fra § 5 annet ledd for varer som er stemplet med det felles kontrollmerke (CCM) etter Wienkonvensjonen 15. november 1972 om kontroll og merking av artikler av edle metaller"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">stempling med CCM og om vilkår for slik stempling</td>\n</tr>",
        "text": "b)\tstempling med CCM og om vilkår for slik stempling"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">kontroll av varer som er stemplet med CCM.</td>\n</tr>",
        "text": "c)\tkontroll av varer som er stemplet med CCM."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Tilsyn</em>",
        "text": "Tilsyn"
    },
    {
        "tag": "p",
        "class": "avsnitt",
        "html": "Justervesenet fører tilsyn med at krav fastsatt i eller med hjemmel i loven blir oppfylt. Justervesenet kan på anmodning utføre finhetskontroll og stempling. Justervesenet kan delegere til andre med tilstrekkelig kompetanse og uavhengighet å utføre finhetskontroll og stempling.",
        "text": "Justervesenet fører tilsyn med at krav fastsatt i eller med hjemmel i loven blir oppfylt. Justervesenet kan på anmodning utføre finhetskontroll og stempling. Justervesenet kan delegere til andre med tilstrekkelig kompetanse og uavhengighet å utføre finhetskontroll og stempling."
    },
    {
        "tag": "p",
        "class": "avsnitt",
        "html": "Justervesenet kan kreve at produsenter, importører, forhandlere, ansatte hos disse og andre som opptrer på disses vegne, legger fram opplysninger som er av betydning for tilsynet. Justervesenet skal ha uhindret adgang til steder og innretninger når dette er nødvendig for å føre tilsyn.",
        "text": "Justervesenet kan kreve at produsenter, importører, forhandlere, ansatte hos disse og andre som opptrer på disses vegne, legger fram opplysninger som er av betydning for tilsynet. Justervesenet skal ha uhindret adgang til steder og innretninger når dette er nødvendig for å føre tilsyn."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Retting, omsetningsforbud og tilbaketrekking</em>",
        "text": "Retting, omsetningsforbud og tilbaketrekking"
    },
    {
        "tag": "p",
        "class": "avsnitt",
        "html": "Tilfredsstiller ikke varer av edelt metall krav fastsatt i eller med hjemmel i loven, kan Justervesenet fatte vedtak om",
        "text": "Tilfredsstiller ikke varer av edelt metall krav fastsatt i eller med hjemmel i loven, kan Justervesenet fatte vedtak om"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">retting innen fastsatt frist</td>\n</tr>",
        "text": "a)\tretting innen fastsatt frist"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">forbud mot omsetning</td>\n</tr>",
        "text": "b)\tforbud mot omsetning"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">tilbaketrekking fra markedet av varer som allerede er lagt ut for salg eller annen type omsetning.</td>\n</tr>",
        "text": "c)\ttilbaketrekking fra markedet av varer som allerede er lagt ut for salg eller annen type omsetning."
    },
    {
        "tag": "p",
        "class": "avsnitt",
        "html": "Retting, omsetningsforbud og pålegg om tilbaketrekking kan vedtas for enkeltprodukter eller for angitte varepartier, produksjonsserier og lignende.",
        "text": "Retting, omsetningsforbud og pålegg om tilbaketrekking kan vedtas for enkeltprodukter eller for angitte varepartier, produksjonsserier og lignende."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Tvangsmulkt</em>",
        "text": "Tvangsmulkt"
    },
    {
        "tag": "p",
        "class": "avsnitt",
        "html": "For å sikre at krav fastsatt i loven eller med hjemmel i loven blir oppfylt, kan Justervesenet treffe vedtak om tvangsmulkt som tilfaller statskassen.",
        "text": "For å sikre at krav fastsatt i loven eller med hjemmel i loven blir oppfylt, kan Justervesenet treffe vedtak om tvangsmulkt som tilfaller statskassen."
    },
    {
        "tag": "p",
        "class": "avsnitt",
        "html": "Tvangsmulkten kan fastsettes når overtredelse av loven eller vedtak med hjemmel i loven er oppdaget. Tvangsmulkten begynner å løpe dersom den ansvarlige oversitter fristen for retting av forholdet. Det kan fastsettes at tvangsmulkten løper så lenge det ulovlige forholdet varer, eller at den forfaller for hver overtredelse. Tvangsmulkt løper likevel ikke dersom manglende etterlevelse skyldes forhold utenfor den ansvarliges kontroll. Tvangsmulkt kan fastsettes som løpende mulkt eller engangsmulkt.",
        "text": "Tvangsmulkten kan fastsettes når overtredelse av loven eller vedtak med hjemmel i loven er oppdaget. Tvangsmulkten begynner å løpe dersom den ansvarlige oversitter fristen for retting av forholdet. Det kan fastsettes at tvangsmulkten løper så lenge det ulovlige forholdet varer, eller at den forfaller for hver overtredelse. Tvangsmulkt løper likevel ikke dersom manglende etterlevelse skyldes forhold utenfor den ansvarliges kontroll. Tvangsmulkt kan fastsettes som løpende mulkt eller engangsmulkt."
    },
    {
        "tag": "p",
        "class": "avsnitt",
        "html": "Tvangsmulkt ilegges den ansvarlige for overtredelsen. Er overtredelsen skjedd på vegne av et selskap eller en annen sammenslutning, skal tvangsmulkten som hovedregel ilegges dette. Er tvangsmulkt ilagt et selskap som inngår i et konsern, kan påløpt tvangsmulkt også inndrives hos morselskap. Er flere ansvarlige etter vedtak om tvangsmulkt, hefter de solidarisk for betaling av tvangsmulkten.",
        "text": "Tvangsmulkt ilegges den ansvarlige for overtredelsen. Er overtredelsen skjedd på vegne av et selskap eller en annen sammenslutning, skal tvangsmulkten som hovedregel ilegges dette. Er tvangsmulkt ilagt et selskap som inngår i et konsern, kan påløpt tvangsmulkt også inndrives hos morselskap. Er flere ansvarlige etter vedtak om tvangsmulkt, hefter de solidarisk for betaling av tvangsmulkten."
    },
    {
        "tag": "p",
        "class": "avsnitt",
        "html": "Justervesenet kan i særlige tilfeller redusere eller frafalle påløpt tvangsmulkt.",
        "text": "Justervesenet kan i særlige tilfeller redusere eller frafalle påløpt tvangsmulkt."
    },
    {
        "tag": "p",
        "class": "avsnitt",
        "html": "Departementet kan gi forskrift om tvangsmulkt, herunder om tvangsmulktens størrelse og varighet, fastsettelse av tvangsmulkt og frafall av påløpt tvangsmulkt.",
        "text": "Departementet kan gi forskrift om tvangsmulkt, herunder om tvangsmulktens størrelse og varighet, fastsettelse av tvangsmulkt og frafall av påløpt tvangsmulkt."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Overtredelsesgebyr</em>",
        "text": "Overtredelsesgebyr"
    },
    {
        "tag": "p",
        "class": "avsnitt",
        "html": "Justervesenet kan pålegge den som har overtrådt bestemmelser gitt i eller med hjemmel i loven, å betale et pengebeløp til statskassen (overtredelsesgebyr). Fysiske personer kan bare ilegges overtredelsesgebyr for forsettlige eller uaktsomme overtredelser. Et foretak kan ikke ilegges overtredelsesgebyr dersom overtredelsen skyldes forhold utenfor foretakets kontroll.",
        "text": "Justervesenet kan pålegge den som har overtrådt bestemmelser gitt i eller med hjemmel i loven, å betale et pengebeløp til statskassen (overtredelsesgebyr). Fysiske personer kan bare ilegges overtredelsesgebyr for forsettlige eller uaktsomme overtredelser. Et foretak kan ikke ilegges overtredelsesgebyr dersom overtredelsen skyldes forhold utenfor foretakets kontroll."
    },
    {
        "tag": "p",
        "class": "avsnitt",
        "html": "Ved vurderingen av om overtredelsesgebyr skal ilegges og ved utmålingen skal det blant annet legges vekt på hvor alvorlig overtredelsen er og graden av skyld.",
        "text": "Ved vurderingen av om overtredelsesgebyr skal ilegges og ved utmålingen skal det blant annet legges vekt på hvor alvorlig overtredelsen er og graden av skyld."
    },
    {
        "tag": "p",
        "class": "avsnitt",
        "html": "Vedtak om overtredelsesgebyr er tvangsgrunnlag for utlegg.",
        "text": "Vedtak om overtredelsesgebyr er tvangsgrunnlag for utlegg."
    },
    {
        "tag": "p",
        "class": "avsnitt",
        "html": "Departementet kan gi forskrift om overtredelsesgebyr, herunder om vilkår for å ilegge overtredelsesgebyr, om størrelsen på overtredelsesgebyret, om rente og tilleggsgebyr dersom overtredelsesgebyret ikke blir betalt ved forfall og om frafall av ilagt overtredelsesgebyr.",
        "text": "Departementet kan gi forskrift om overtredelsesgebyr, herunder om vilkår for å ilegge overtredelsesgebyr, om størrelsen på overtredelsesgebyret, om rente og tilleggsgebyr dersom overtredelsesgebyret ikke blir betalt ved forfall og om frafall av ilagt overtredelsesgebyr."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Gebyrer</em>",
        "text": "Gebyrer"
    },
    {
        "tag": "p",
        "class": "avsnitt",
        "html": "Departementet kan i forskrift pålegge virksomheter å betale gebyr for å dekke kostnader ved tilsyn og kontroll.",
        "text": "Departementet kan i forskrift pålegge virksomheter å betale gebyr for å dekke kostnader ved tilsyn og kontroll."
    },
    {
        "tag": "p",
        "class": "avsnitt",
        "html": "Departementet kan gi forskrifter om fastsettelse, innkreving og innbetaling av gebyrer.",
        "text": "Departementet kan gi forskrifter om fastsettelse, innkreving og innbetaling av gebyrer."
    },
    {
        "tag": "p",
        "class": "avsnitt",
        "html": "Ved forsinket betaling skal det betales rente i henhold til <a data-id=\"lov/1976-12-17-100\" class=\" reference\" href=\"/lov/1976-12-17-100\">lov 17. desember 1976 nr. 100</a> om renter ved forsinket betaling m.m.",
        "text": "Ved forsinket betaling skal det betales rente i henhold til lov 17. desember 1976 nr. 100 om renter ved forsinket betaling m.m."
    },
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse og overgangsbestemmelse</em>",
        "text": "Ikrafttredelse og overgangsbestemmelse"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer. Fra samme tid oppheves",
        "text": "Loven gjelder fra den tid Kongen bestemmer. Fra samme tid oppheves"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td>\n<td class=\" morTableVerticalAlignTop morTableAlignLeft\">\n<a data-id=\"lov/1891-06-06-2\" class=\" reference\" href=\"/lov/1891-06-06-2\">lov 6. juni 1891 nr. 2</a> om Guld-, Sølv- og Platinavarers Finhed og Stempling m.v.</td>\n</tr>",
        "text": "-\tlov 6. juni 1891 nr. 2 om Guld-, Sølv- og Platinavarers Finhed og Stempling m.v."
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">-\t</td>\n<td class=\" morTableVerticalAlignTop morTableAlignLeft\">\n<a data-id=\"lov/1902-05-22-10\" class=\" reference\" href=\"/lov/1902-05-22-10\">lov 22. mai 1902 nr. 10</a> Almindelig borgerlig Straffelov <a data-id=\"lov/1902-05-22-10/§375\" class=\" reference\" href=\"/lov/1902-05-22-10/%C2%A7375\">§ 375</a>.</td>\n</tr>",
        "text": "-\tlov 22. mai 1902 nr. 10 Almindelig borgerlig Straffelov § 375."
    },
    {
        "tag": "p",
        "class": "avsnitt",
        "html": "Varer som før ikrafttredelsen er stemplet etter tidligere regler, kan fortsatt omsettes.",
        "text": "Varer som før ikrafttredelsen er stemplet etter tidligere regler, kan fortsatt omsettes."
    }
]