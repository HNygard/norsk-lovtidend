[
    {
        "tag": "p",
        "class": "marg",
        "html": "<a data-id=\"forarbeid/inns-o-72-200809\" class=\" reference\" href=\"/forarbeid/inns-o-72-200809\">Innst.O.nr.72 (2008–2009)</a> og <a data-id=\"forarbeid/besl-o-109-200809\" class=\" reference\" href=\"/forarbeid/besl-o-109-200809\">Besl.O.nr.109 (2008–2009)</a>. Odels- og lagtingsvedtak hhv. 10. og 16. juni 2009. Fremmet av Justis- og politidepartementet.",
        "text": "Innst.O.nr.72 (2008–2009) og Besl.O.nr.109 (2008–2009). Odels- og lagtingsvedtak hhv. 10. og 16. juni 2009. Fremmet av Justis- og politidepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/1995-02-03-7\" class=\" reference\" href=\"/lov/1995-02-03-7\">Lov 3. februar 1995 nr. 7</a> om kontroll med etterretnings-, overvåkings- og sikkerhetstjeneste.",
        "text": "Lov 3. februar 1995 nr. 7 om kontroll med etterretnings-, overvåkings- og sikkerhetstjeneste."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1995-02-03-7\" class=\" reference\" href=\"/lov/1995-02-03-7\">lov 3. februar 1995 nr. 7</a> om kontroll med etterretnings-, overvåkings- og sikkerhetstjeneste (kontrolloven) gjøres følgende endringer:",
        "text": "I lov 3. februar 1995 nr. 7 om kontroll med etterretnings-, overvåkings- og sikkerhetstjeneste (kontrolloven) gjøres følgende endringer:"
    },
    {
        "tag": "p",
        "class": "marg",
        "html": "<a data-id=\"lov/1995-02-03-7/§1\" class=\" reference\" href=\"/lov/1995-02-03-7/%C2%A71\">§ 1</a> nytt femte ledd skal lyde:",
        "text": "§ 1 nytt femte ledd skal lyde:"
    },
    {
        "tag": "p",
        "class": "avsnitt",
        "html": "Innenfor rammen av lov og instruks utfører utvalget sitt verv selvstendig og uavhengig av Stortinget. Stortinget kan likevel ved vanlig plenarvedtak (stortingsvedtak) pålegge utvalget å foreta nærmere definerte undersøkelser innenfor utvalgets kontrollmandat, og under iakttakelse av de regler og innen de rammer som for øvrig ligger til grunn for utvalgets virksomhet.",
        "text": "Innenfor rammen av lov og instruks utfører utvalget sitt verv selvstendig og uavhengig av Stortinget. Stortinget kan likevel ved vanlig plenarvedtak (stortingsvedtak) pålegge utvalget å foreta nærmere definerte undersøkelser innenfor utvalgets kontrollmandat, og under iakttakelse av de regler og innen de rammer som for øvrig ligger til grunn for utvalgets virksomhet."
    },
    {
        "tag": "p",
        "class": "marg",
        "html": "<a data-id=\"lov/1995-02-03-7/§2\" class=\" reference\" href=\"/lov/1995-02-03-7/%C2%A72\">§ 2</a> første ledd punkt 1 skal lyde:",
        "text": "§ 2 første ledd punkt 1 skal lyde:"
    },
    {
        "tag": "p",
        "class": "avsnitt",
        "html": "Formålet med kontrollen er:",
        "text": "Formålet med kontrollen er:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1)\t</td>\n<td class=\" morTableVerticalAlignTop morTableAlignLeft\">å klarlegge om og forebygge at det øves urett mot noen, herunder påse at det ikke nyttes mer inngripende midler enn det som er nødvendig etter forholdene, og at tjenestene respekterer menneskerettighetene,</td>\n</tr>",
        "text": "1)\tå klarlegge om og forebygge at det øves urett mot noen, herunder påse at det ikke nyttes mer inngripende midler enn det som er nødvendig etter forholdene, og at tjenestene respekterer menneskerettighetene,"
    },
    {
        "tag": "p",
        "class": "marg",
        "html": "<a data-id=\"lov/1995-02-03-7/§9\" class=\" reference\" href=\"/lov/1995-02-03-7/%C2%A79\">§ 9</a> annet ledd skal lyde:",
        "text": "§ 9 annet ledd skal lyde:"
    },
    {
        "tag": "p",
        "class": "avsnitt",
        "html": "Utvalgets medlemmer og sekretariat er bundet av regler om behandling av dokumenter m.v. som må beskyttes av sikkerhetsmessige grunner. De skal være sikkerhetsklarert for høyeste beskyttelsesgrader nasjonalt og etter traktat Norge er tilsluttet. Stortingets presidentskap er klareringsmyndighet for utvalgets medlemmer. Personkontroll utføres av Nasjonal sikkerhetsmyndighet.",
        "text": "Utvalgets medlemmer og sekretariat er bundet av regler om behandling av dokumenter m.v. som må beskyttes av sikkerhetsmessige grunner. De skal være sikkerhetsklarert for høyeste beskyttelsesgrader nasjonalt og etter traktat Norge er tilsluttet. Stortingets presidentskap er klareringsmyndighet for utvalgets medlemmer. Personkontroll utføres av Nasjonal sikkerhetsmyndighet."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft 1. juli 2009.",
        "text": "Loven trer i kraft 1. juli 2009."
    }
]