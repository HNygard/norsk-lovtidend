[
    {
        "tag": "p",
        "class": "marg",
        "html": "Ot.prp.nr.45 (2008–2009), Innst.O.nr.65 (2008–2009) og Besl.O.nr.82 (2008–2009). Odels- og lagtingsvedtak hhv. 15. og 28 mai 2009. Fremmet av Arbeids- og inkluderingsdepartementet.",
        "text": "Ot.prp.nr.45 (2008–2009), Innst.O.nr.65 (2008–2009) og Besl.O.nr.82 (2008–2009). Odels- og lagtingsvedtak hhv. 15. og 28 mai 2009. Fremmet av Arbeids- og inkluderingsdepartementet."
    },
    {
        "tag": "p",
        "class": "marg",
        "html": "Endring i følgende lov:",
        "text": "Endring i følgende lov:"
    },
    {
        "tag": "p",
        "class": "avsnitt",
        "html": "Lov 28. februar 1997 nr. 19 om folketrygd (folketrygdloven).",
        "text": "Lov 28. februar 1997 nr. 19 om folketrygd (folketrygdloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 28. februar 1997 nr. 19 om folketrygd gjøres følgende endring:",
        "text": "I lov 28. februar 1997 nr. 19 om folketrygd gjøres følgende endring:"
    },
    {
        "tag": "p",
        "class": "marg",
        "html": "§ 12-9 første ledd skal lyde:",
        "text": "§ 12-9 første ledd skal lyde:"
    },
    {
        "tag": "p",
        "class": "avsnitt",
        "html": "Dersom det etter en helhetsvurdering er sannsynlig at inntektsevnen kan bedres, skal det gis en tidsbegrenset uførestønad. Ved vurderingen skal det legges vekt på bl.a. sykdommens art, medisinske opplysninger, funksjonsvurderinger, restarbeidsevne, alder og tidligere tilknytning til arbeidslivet. Stønaden gis for en angitt periode på inntil fire år og skal revurderes før periodens utløp. Stønadsmottaker som har framsatt nytt krav om tidsbegrenset uførestønad eller uførepensjon, kan gis fortsatt stønad på samme vilkår fram til kravet er avgjort og har rett til slik stønad dersom kravet er framsatt innen tre måneder før vedtak om tidsbegrenset uførestønad utløper.",
        "text": "Dersom det etter en helhetsvurdering er sannsynlig at inntektsevnen kan bedres, skal det gis en tidsbegrenset uførestønad. Ved vurderingen skal det legges vekt på bl.a. sykdommens art, medisinske opplysninger, funksjonsvurderinger, restarbeidsevne, alder og tidligere tilknytning til arbeidslivet. Stønaden gis for en angitt periode på inntil fire år og skal revurderes før periodens utløp. Stønadsmottaker som har framsatt nytt krav om tidsbegrenset uførestønad eller uførepensjon, kan gis fortsatt stønad på samme vilkår fram til kravet er avgjort og har rett til slik stønad dersom kravet er framsatt innen tre måneder før vedtak om tidsbegrenset uførestønad utløper."
    },
    {
        "tag": "h2",
        "class": "",
        "html": "II<br>Ikrafttredelse",
        "text": "IIIkrafttredelse"
    },
    {
        "tag": "p",
        "class": "avsnitt",
        "html": "Loven trer i kraft fra det tidspunkt Kongen bestemmer.",
        "text": "Loven trer i kraft fra det tidspunkt Kongen bestemmer."
    }
]