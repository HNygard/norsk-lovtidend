[
    {
        "tag": "p",
        "class": "marg",
        "html": "Prop.1 L (2009–2010), Innst.4 L (2009–2010), Lovvedtak 19 (2009–2010). Stortingets første og andre gangs behandling hhv. 26. november og 1. desember 2009. Fremmet av Finansdepartementet.",
        "text": "Prop.1 L (2009–2010), Innst.4 L (2009–2010), Lovvedtak 19 (2009–2010). Stortingets første og andre gangs behandling hhv. 26. november og 1. desember 2009. Fremmet av Finansdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "Lov 19. juni 2009 nr. 58 om merverdiavgift (merverdiavgiftsloven).",
        "text": "Lov 19. juni 2009 nr. 58 om merverdiavgift (merverdiavgiftsloven)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:",
        "text": "I lov 19. juni 2009 nr. 58 om merverdiavgift (merverdiavgiftsloven) gjøres følgende endringer:"
    },
    {
        "tag": "p",
        "class": "marg",
        "html": "§ 6-30 fjerde ledd skal lyde:",
        "text": "§ 6-30 fjerde ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Omsetning av nærmere bestemte varer til bruk på fartøy dersom varene er til bruk utenfor merverdiavgiftsområdet, men hvor levering skjer i merverdiavgiftsområdet, er fritatt for merverdiavgift.</td></tr>",
        "text": "(4) Omsetning av nærmere bestemte varer til bruk på fartøy dersom varene er til bruk utenfor merverdiavgiftsområdet, men hvor levering skjer i merverdiavgiftsområdet, er fritatt for merverdiavgift."
    },
    {
        "tag": "p",
        "class": "marg",
        "html": "Nåværende fjerde ledd blir nytt femte ledd.",
        "text": "Nåværende fjerde ledd blir nytt femte ledd."
    },
    {
        "tag": "p",
        "class": "marg",
        "html": "Ny § 8-8 skal lyde:",
        "text": "Ny § 8-8 skal lyde:"
    },
    {
        "tag": "div",
        "class": "paragraf",
        "html": "§ 8-8. <em class=\" \">Betaling via bank som vilkår for fradrag for inngående avgift</em>",
        "text": "§ 8-8. Betaling via bank som vilkår for fradrag for inngående avgift"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(1)</span> Fradrag for inngående avgift av varer og tjenester gis bare når betaling skjer via bank eller foretak med rett til å drive betalingsformidling, med mindre betalingen samlet utgjør mindre enn 10 000 kroner. Flere betalinger som gjelder samme vareleveranse, tjeneste, kontrakt eller lignende, skal vurderes som én betaling ved anvendelse av beløpsgrensen i forrige punktum. Ved løpende eller periodiske ytelser skal flere betalinger ses samlet for kostnader som kommer til fradrag samme år.</td></tr>",
        "text": "(1) Fradrag for inngående avgift av varer og tjenester gis bare når betaling skjer via bank eller foretak med rett til å drive betalingsformidling, med mindre betalingen samlet utgjør mindre enn 10 000 kroner. Flere betalinger som gjelder samme vareleveranse, tjeneste, kontrakt eller lignende, skal vurderes som én betaling ved anvendelse av beløpsgrensen i forrige punktum. Ved løpende eller periodiske ytelser skal flere betalinger ses samlet for kostnader som kommer til fradrag samme år."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Er et beløp fradragsført i en termin før betaling har funnet sted og betaling senere skjer slik at fradragsrett ikke foreligger etter denne paragraf, skal tidligere fradragsført beløp tilbakeføres i den termin betalingen skjer.</td></tr>",
        "text": "(2) Er et beløp fradragsført i en termin før betaling har funnet sted og betaling senere skjer slik at fradragsrett ikke foreligger etter denne paragraf, skal tidligere fradragsført beløp tilbakeføres i den termin betalingen skjer."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(3)</span> Når sterke samfunnsmessige hensyn gjør det nødvendig, kan departementet bestemme at første ledd ikke kommer til anvendelse.</td></tr>",
        "text": "(3) Når sterke samfunnsmessige hensyn gjør det nødvendig, kan departementet bestemme at første ledd ikke kommer til anvendelse."
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(4)</span> Departementet kan gi forskrift til utfylling og gjennomføring av denne paragraf, herunder nærmere bestemmelser om at andre betalingsmåter skal likestilles med betaling via bank, gjøre unntak fra kravet om betaling via bank i særlige tilfeller, anvendelse av beløpsgrensen og om krav til dokumentasjon.</td></tr>",
        "text": "(4) Departementet kan gi forskrift til utfylling og gjennomføring av denne paragraf, herunder nærmere bestemmelser om at andre betalingsmåter skal likestilles med betaling via bank, gjøre unntak fra kravet om betaling via bank i særlige tilfeller, anvendelse av beløpsgrensen og om krav til dokumentasjon."
    },
    {
        "tag": "p",
        "class": "marg",
        "html": "§ 10-5 oppheves.",
        "text": "§ 10-5 oppheves."
    },
    {
        "tag": "p",
        "class": "marg",
        "html": "§ 13-2 annet ledd bokstav b skal lyde:",
        "text": "§ 13-2 annet ledd bokstav b skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)</td>\n<td class=\" morTableVerticalAlignTop morTableAlignLeft\">til offentlig myndighet for bruk i forbindelse med håndheving av lovgivningen om arbeidsmiljø, obligatorisk tjenestepensjon, regnskapsplikt og regnskapsførere, revisjonsvesen, valutaregulering eller aksjeselskaper, eller som reviderer offentlig virksomhet, samt til Tilsynsrådet for advokatvirksomhet til bruk for tilsynsformål,</td>\n</tr>",
        "text": "b)til offentlig myndighet for bruk i forbindelse med håndheving av lovgivningen om arbeidsmiljø, obligatorisk tjenestepensjon, regnskapsplikt og regnskapsførere, revisjonsvesen, valutaregulering eller aksjeselskaper, eller som reviderer offentlig virksomhet, samt til Tilsynsrådet for advokatvirksomhet til bruk for tilsynsformål,"
    },
    {
        "tag": "p",
        "class": "marg",
        "html": "§ 13-3 annet ledd skal lyde:",
        "text": "§ 13-3 annet ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(2)</span> Den som ved innførsel av varer er ansvarlig for merverdiavgiften etter § 11-2, skal tollbehandle varene etter reglene i tolloven. Tolloven § 12-1, § 12-1a, §§ 12-10 til 12-12 og § 16-10 gjelder tilsvarende.</td></tr>",
        "text": "(2) Den som ved innførsel av varer er ansvarlig for merverdiavgiften etter § 11-2, skal tollbehandle varene etter reglene i tolloven. Tolloven § 12-1, § 12-1a, §§ 12-10 til 12-12 og § 16-10 gjelder tilsvarende."
    },
    {
        "tag": "p",
        "class": "marg",
        "html": "§ 14-1 første ledd nytt annet punktum skal lyde:",
        "text": "§ 14-1 første ledd nytt annet punktum skal lyde:"
    },
    {
        "tag": "p",
        "class": "avsnitt",
        "html": "Bestemmelsen i § 15-1 åttende ledd gjelder tilsvarende ved registrering.",
        "text": "Bestemmelsen i § 15-1 åttende ledd gjelder tilsvarende ved registrering."
    },
    {
        "tag": "p",
        "class": "marg",
        "html": "§ 15-1 åttende ledd skal lyde:",
        "text": "§ 15-1 åttende ledd skal lyde:"
    },
    {
        "tag": "table",
        "class": "numeral avsnitt",
        "html": "<tr><td class=\"morTableVerticalAlignTop morTableAlignLeft \">\n<span class=\"avsnittNummer numeral\">(8)</span> Den som har plikt til å gi opplysninger etter dette kapittel, skal opptre aktsomt og lojalt. Den avgiftspliktige skal bidra til at avgiftsplikten i rett tid blir klarlagt og oppfylt, og også gjøre avgiftsmyndighetene oppmerksom på feil ved avgiftsberegningen.</td></tr>",
        "text": "(8) Den som har plikt til å gi opplysninger etter dette kapittel, skal opptre aktsomt og lojalt. Den avgiftspliktige skal bidra til at avgiftsplikten i rett tid blir klarlagt og oppfylt, og også gjøre avgiftsmyndighetene oppmerksom på feil ved avgiftsberegningen."
    },
    {
        "tag": "p",
        "class": "marg",
        "html": "Nåværende åttende ledd blir nytt niende ledd.",
        "text": "Nåværende åttende ledd blir nytt niende ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringsloven trer i kraft straks. Endringen av § 8-8 gjelder likevel fra 1. januar 2011.",
        "text": "Endringsloven trer i kraft straks. Endringen av § 8-8 gjelder likevel fra 1. januar 2011."
    }
]