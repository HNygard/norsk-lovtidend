[
    {
        "tag": "p",
        "class": "marg",
        "html": "<a data-id=\"forarbeid/prop-32-l-200910\" class=\" reference\" href=\"/forarbeid/prop-32-l-200910\">Prop.32 L (2009–2010)</a>, <a data-id=\"forarbeid/inns-38-l-200910\" class=\" reference\" href=\"/forarbeid/inns-38-l-200910\">Innst.38 L (2009–2010)</a>, <a data-id=\"forarbeid/lovvedtak-20-200910\" class=\" reference\" href=\"/forarbeid/lovvedtak-20-200910\">Lovvedtak 20 (2009–2010)</a>. Stortingets første og andre gangs behandling hhv. 27. november og 1. desember 2009. Fremmet av Helse- og omsorgsdepartementet.",
        "text": "Prop.32 L (2009–2010), Innst.38 L (2009–2010), Lovvedtak 20 (2009–2010). Stortingets første og andre gangs behandling hhv. 27. november og 1. desember 2009. Fremmet av Helse- og omsorgsdepartementet."
    },
    {
        "tag": "p",
        "class": "marg",
        "html": "Endringer i følgende lov:",
        "text": "Endringer i følgende lov:"
    },
    {
        "tag": "p",
        "class": "avsnitt",
        "html": "<a data-id=\"lov/1982-11-19-66\" class=\" reference\" href=\"/lov/1982-11-19-66\">Lov 19. november 1982 nr. 66</a> om helsetjenesten i kommunene (retting av inkurie).",
        "text": "Lov 19. november 1982 nr. 66 om helsetjenesten i kommunene (retting av inkurie)."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1982-11-19-66\" class=\" reference\" href=\"/lov/1982-11-19-66\">lov 19. november 1982 nr. 66</a> om helsetjenesten i kommunene skal <a data-id=\"lov/1982-11-19-66/§4a-4\" class=\" reference\" href=\"/lov/1982-11-19-66/%C2%A74a-4\">§ 4a-4</a> lyde:",
        "text": "I lov 19. november 1982 nr. 66 om helsetjenesten i kommunene skal § 4a-4 lyde:"
    },
    {
        "tag": "div",
        "class": "paragraf",
        "html": "<a data-id=\"lov/1982-11-19-66/§4a-4\" class=\" reference\" href=\"/lov/1982-11-19-66/%C2%A74a-4\">§ 4a-4</a>. <em class=\" \">(Meldingsplikt og godkjenning)</em>",
        "text": "§ 4a-4. (Meldingsplikt og godkjenning)"
    },
    {
        "tag": "p",
        "class": "avsnitt",
        "html": "I forskrifter etter <a data-id=\"lov/1982-11-19-66/§4a-1\" class=\" reference\" href=\"/lov/1982-11-19-66/%C2%A74a-1\">§ 4a-1</a> annet ledd kan det gis nærmere bestemmelser om meldingsplikt til kommunestyret for den som planlegger eller iverksetter virksomhet som etter sin art kan ha innvirkning på helsen, eller endring i slik virksomhet.",
        "text": "I forskrifter etter § 4a-1 annet ledd kan det gis nærmere bestemmelser om meldingsplikt til kommunestyret for den som planlegger eller iverksetter virksomhet som etter sin art kan ha innvirkning på helsen, eller endring i slik virksomhet."
    },
    {
        "tag": "p",
        "class": "avsnitt",
        "html": "I forskriftene kan det videre fastsettes at virksomheter som det etter første ledd kan kreves melding om, skal være godkjent av kommunestyret. Nærmere bestemmelser om slik godkjenning kan gis i forskriftene, herunder om saksbehandlingsregler til utfylling av tjenesteloven. Unntak fra <a data-id=\"lov/2009-06-19-103/§11\" class=\" reference\" href=\"/lov/2009-06-19-103/%C2%A711\">tjenesteloven § 11</a> annet ledd kan bare gjøres når det er begrunnet ut fra tvingende allmenne hensyn. I forskriftene kan bestemmes at fylkesmannen gir godkjenning dersom slik virksomhet berører flere kommuner. Berører virksomheten flere fylker, kan det bestemmes at departementet gir godkjenning. Det kan videre gis bestemmelser om klageordning i tilfelle hvor fylkesmannen eller departementet gir godkjenning. I forskriftene kan det bestemmes at Mattilsynet gir godkjenning av drikkevann og vannforsyningsanlegg, og regler om klage over slike vedtak.",
        "text": "I forskriftene kan det videre fastsettes at virksomheter som det etter første ledd kan kreves melding om, skal være godkjent av kommunestyret. Nærmere bestemmelser om slik godkjenning kan gis i forskriftene, herunder om saksbehandlingsregler til utfylling av tjenesteloven. Unntak fra tjenesteloven § 11 annet ledd kan bare gjøres når det er begrunnet ut fra tvingende allmenne hensyn. I forskriftene kan bestemmes at fylkesmannen gir godkjenning dersom slik virksomhet berører flere kommuner. Berører virksomheten flere fylker, kan det bestemmes at departementet gir godkjenning. Det kan videre gis bestemmelser om klageordning i tilfelle hvor fylkesmannen eller departementet gir godkjenning. I forskriftene kan det bestemmes at Mattilsynet gir godkjenning av drikkevann og vannforsyningsanlegg, og regler om klage over slike vedtak."
    },
    {
        "tag": "p",
        "class": "avsnitt",
        "html": "Kommunestyret kan ved godkjenning sette vilkår for å ivareta hensynet til folks helse, jfr. <a data-id=\"lov/1982-11-19-66/§1-2\" class=\" reference\" href=\"/lov/1982-11-19-66/%C2%A71-2\">§ 1-2</a> og <a data-id=\"lov/1982-11-19-66/§4a-1\" class=\" reference\" href=\"/lov/1982-11-19-66/%C2%A74a-1\">§ 4a-1</a>.",
        "text": "Kommunestyret kan ved godkjenning sette vilkår for å ivareta hensynet til folks helse, jfr. § 1-2 og § 4a-1."
    },
    {
        "tag": "p",
        "class": "avsnitt",
        "html": "I forskriftene kan det fastsettes en ordning hvor virksomheter underlagt krav om melding eller godkjenning etter første eller annet ledd, i tillegg skal fremlegge for kommunestyret en vurdering fra et akkreditert inspeksjonsorgan. Slik vurdering kan kreves innhentet ved nærmere bestemte tidsintervaller. Omkostninger forbundet med vurdering fra akkreditert inspeksjonsorgan betales av den ansvarlige for virksomheten.",
        "text": "I forskriftene kan det fastsettes en ordning hvor virksomheter underlagt krav om melding eller godkjenning etter første eller annet ledd, i tillegg skal fremlegge for kommunestyret en vurdering fra et akkreditert inspeksjonsorgan. Slik vurdering kan kreves innhentet ved nærmere bestemte tidsintervaller. Omkostninger forbundet med vurdering fra akkreditert inspeksjonsorgan betales av den ansvarlige for virksomheten."
    },
    {
        "tag": "p",
        "class": "avsnitt",
        "html": "Dersom nødvendig godkjenning fra kommunestyret eller vurdering fra akkreditert inspeksjonsorgan ikke foreligger, eller vilkår ikke oppfylles, kan kommunestyret kreve virksomheten stanset. Stansning kan bare kreves dersom ulempene stansningen vil medføre, står i rimelig forhold til den helsefare som unngås. Stansning kan om nødvendig gjennomføres med bistand fra politiet.",
        "text": "Dersom nødvendig godkjenning fra kommunestyret eller vurdering fra akkreditert inspeksjonsorgan ikke foreligger, eller vilkår ikke oppfylles, kan kommunestyret kreve virksomheten stanset. Stansning kan bare kreves dersom ulempene stansningen vil medføre, står i rimelig forhold til den helsefare som unngås. Stansning kan om nødvendig gjennomføres med bistand fra politiet."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft 28. desember 2009.",
        "text": "Loven trer i kraft 28. desember 2009."
    }
]