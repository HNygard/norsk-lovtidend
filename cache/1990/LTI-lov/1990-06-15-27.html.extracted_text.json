[
    {
        "tag": "p",
        "class": "marg",
        "html": "<a data-id=\"forarbeid/otprp-34-198990\" class=\" reference\" href=\"/forarbeid/otprp-34-198990\">Ot.prp.nr.34 (1989–1990)</a>, Innst.O.nr.35 (1989–1990), Besl.O.nr.39 (1989–1990). Odels- og lagtingsvedtak hhv. 8. og 22. mai 1990. Fremmet av Justis- og politidepartementet.",
        "text": "Ot.prp.nr.34 (1989–1990), Innst.O.nr.35 (1989–1990), Besl.O.nr.39 (1989–1990). Odels- og lagtingsvedtak hhv. 8. og 22. mai 1990. Fremmet av Justis- og politidepartementet."
    },
    {
        "tag": "p",
        "class": "avsnitt",
        "html": "Endringer i følgende lover:",
        "text": "Endringer i følgende lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">1)\t</td><td class=\" morTableVerticalAlignTop morTableAlignLeft\"><a data-id=\"lov/1961-05-12-2\" class=\" reference\" href=\"/lov/1961-05-12-2\">Lov av 12. mai 1961 nr. 2</a> om opphavsrett til åndsverk m.v.</td></tr>",
        "text": "1)\tLov av 12. mai 1961 nr. 2 om opphavsrett til åndsverk m.v."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">2)\t</td><td class=\" morTableVerticalAlignTop morTableAlignLeft\"><a data-id=\"lov/1915-08-13-6\" class=\" reference\" href=\"/lov/1915-08-13-6\">Lov av 13. august 1915 nr. 6</a> om rettergangsmåten for tvistemål (tvistemålsloven)</td></tr>",
        "text": "2)\tLov av 13. august 1915 nr. 6 om rettergangsmåten for tvistemål (tvistemålsloven)"
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Enerett til kretsmønstre for integrerte kretser</em>",
        "text": "Enerett til kretsmønstre for integrerte kretser"
    },
    {
        "tag": "p",
        "class": "avsnitt",
        "html": "Den som frembringer et kretsmønster, har enerett til å råde over mønsteret på de vilkår og med de begrensninger som følger av denne loven.",
        "text": "Den som frembringer et kretsmønster, har enerett til å råde over mønsteret på de vilkår og med de begrensninger som følger av denne loven."
    },
    {
        "tag": "p",
        "class": "avsnitt",
        "html": "Hvis to eller flere har frembrakt kretsmønsteret sammen, erverver de rett til kretsmønsteret i fellesskap. Hver av rettighetshaverne kan påtale krenkelser av retten.",
        "text": "Hvis to eller flere har frembrakt kretsmønsteret sammen, erverver de rett til kretsmønsteret i fellesskap. Hver av rettighetshaverne kan påtale krenkelser av retten."
    },
    {
        "tag": "p",
        "class": "avsnitt",
        "html": "Kretsmønsteret må være et resultat av frembringerens egen intellektuelle innsats og må ikke være alminnelig innen industrien. Består kretsmønsteret av elementer som er alminnelige innen industrien, har det bare vern etter loven hvis kombinasjonen av elementene fyller vilkårene.",
        "text": "Kretsmønsteret må være et resultat av frembringerens egen intellektuelle innsats og må ikke være alminnelig innen industrien. Består kretsmønsteret av elementer som er alminnelige innen industrien, har det bare vern etter loven hvis kombinasjonen av elementene fyller vilkårene."
    },
    {
        "tag": "p",
        "class": "avsnitt",
        "html": "Vernet etter denne loven omfatter ikke de begreper, fremgangsmåter, systemer, teknikker eller den informasjon som kretsmønsteret representerer eller bygger på.",
        "text": "Vernet etter denne loven omfatter ikke de begreper, fremgangsmåter, systemer, teknikker eller den informasjon som kretsmønsteret representerer eller bygger på."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Enerettens omfang</em>",
        "text": "Enerettens omfang"
    },
    {
        "tag": "p",
        "class": "avsnitt",
        "html": "Enerett til et kretsmønster innebærer at rettighetshaveren har enerett til å",
        "text": "Enerett til et kretsmønster innebærer at rettighetshaveren har enerett til å"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">ettergjøre kretsmønsteret, herunder fremstille en integrert krets ved hjelp av kretsmønsteret</td></tr>",
        "text": "1.\tettergjøre kretsmønsteret, herunder fremstille en integrert krets ved hjelp av kretsmønsteret"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">utnytte kretsmønsteret – herunder en integrert krets fremstilt ved hjelp av kretsmønsteret – ervervsmessig ved salg, utleie, eller annen ervervsmessig spredning, eller ved å tilby det for slik spredning</td></tr>",
        "text": "2.\tutnytte kretsmønsteret – herunder en integrert krets fremstilt ved hjelp av kretsmønsteret – ervervsmessig ved salg, utleie, eller annen ervervsmessig spredning, eller ved å tilby det for slik spredning"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">importere kretsmønsteret – herunder en integrert krets som er fremstilt ved hjelp av kretsmønsteret – med sikte på ervervsmessig utnyttelse.</td></tr>",
        "text": "3.\timportere kretsmønsteret – herunder en integrert krets som er fremstilt ved hjelp av kretsmønsteret – med sikte på ervervsmessig utnyttelse."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Avgrensning av eneretten</em>",
        "text": "Avgrensning av eneretten"
    },
    {
        "tag": "p",
        "class": "avsnitt",
        "html": "Eneretten omfatter ikke fremstilling av eksemplarer av kretsmønsteret til privat bruk eller som ledd i analyse eller undervisning. Slike eksemplarer må ikke brukes på annen måte.",
        "text": "Eneretten omfatter ikke fremstilling av eksemplarer av kretsmønsteret til privat bruk eller som ledd i analyse eller undervisning. Slike eksemplarer må ikke brukes på annen måte."
    },
    {
        "tag": "p",
        "class": "avsnitt",
        "html": "Når et eksemplar av et kretsmønster er ervervsmessig utnyttet med rettighetshaverens samtykke, kan eksemplaret utnyttes ervervsmessig og importeres av andre.",
        "text": "Når et eksemplar av et kretsmønster er ervervsmessig utnyttet med rettighetshaverens samtykke, kan eksemplaret utnyttes ervervsmessig og importeres av andre."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Overgang av eneretten</em>",
        "text": "Overgang av eneretten"
    },
    {
        "tag": "p",
        "class": "avsnitt",
        "html": "Eneretten kan helt eller delvis overdras til andre. Overdragelse av et eksemplar av kretsmønsteret innebærer ikke overlatelse av rettigheter til kretsmønsteret.",
        "text": "Eneretten kan helt eller delvis overdras til andre. Overdragelse av et eksemplar av kretsmønsteret innebærer ikke overlatelse av rettigheter til kretsmønsteret."
    },
    {
        "tag": "p",
        "class": "avsnitt",
        "html": "Er kretsmønsteret frembrakt i arbeidsforhold, går eneretten til kretsmønsteret over til arbeidsgiveren, om ikke annet er avtalt.",
        "text": "Er kretsmønsteret frembrakt i arbeidsforhold, går eneretten til kretsmønsteret over til arbeidsgiveren, om ikke annet er avtalt."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Vernetid</em>",
        "text": "Vernetid"
    },
    {
        "tag": "p",
        "class": "avsnitt",
        "html": "Eneretten til kretsmønsteret oppstår når kretsmønsteret blir frembrakt, og utløper ti år etter utløpet av det år da kretsmønsteret ble ervervsmessig utnyttet for første gang.",
        "text": "Eneretten til kretsmønsteret oppstår når kretsmønsteret blir frembrakt, og utløper ti år etter utløpet av det år da kretsmønsteret ble ervervsmessig utnyttet for første gang."
    },
    {
        "tag": "p",
        "class": "avsnitt",
        "html": "Eneretten faller likevel bort femten år etter utløpet av det år da kretsmønsteret ble frembrakt, hvis det da ennå ikke er ervervsmessig utnyttet.",
        "text": "Eneretten faller likevel bort femten år etter utløpet av det år da kretsmønsteret ble frembrakt, hvis det da ennå ikke er ervervsmessig utnyttet."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Erstatning</em>",
        "text": "Erstatning"
    },
    {
        "tag": "p",
        "class": "avsnitt",
        "html": "Den som forsettlig eller uaktsomt krenker en annens rett etter denne loven, skal erstatte den skade som krenkelsen har medført for rettighetshaveren, herunder betale et rimelig vederlag for sine handlinger.",
        "text": "Den som forsettlig eller uaktsomt krenker en annens rett etter denne loven, skal erstatte den skade som krenkelsen har medført for rettighetshaveren, herunder betale et rimelig vederlag for sine handlinger."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Rett til utnytting av kretsmønstre som er fremstilt, utnyttet ervervsmessig eller importert i strid med loven</em>",
        "text": "Rett til utnytting av kretsmønstre som er fremstilt, utnyttet ervervsmessig eller importert i strid med loven"
    },
    {
        "tag": "p",
        "class": "avsnitt",
        "html": "Den som har ervervet en integrert krets uten å vite at den var fremstilt, utnyttet ervervsmessig eller importert i strid med denne loven, og som heller ikke burde ha skjønt det, har rett til å importere og utnytte den integrerte kretsen ervervsmessig. Import eller ervervsmessig utnyttelse som skjer etter at erververen ikke lenger er i aktsom god tro, skal skje på rimelige vilkår som avtales mellom partene. Kommer ikke partene til enighet, kan hver av partene kreve at vilkårene skal fastsettes etter regler gitt av Kongen.",
        "text": "Den som har ervervet en integrert krets uten å vite at den var fremstilt, utnyttet ervervsmessig eller importert i strid med denne loven, og som heller ikke burde ha skjønt det, har rett til å importere og utnytte den integrerte kretsen ervervsmessig. Import eller ervervsmessig utnyttelse som skjer etter at erververen ikke lenger er i aktsom god tro, skal skje på rimelige vilkår som avtales mellom partene. Kommer ikke partene til enighet, kan hver av partene kreve at vilkårene skal fastsettes etter regler gitt av Kongen."
    },
    {
        "tag": "p",
        "class": "avsnitt",
        "html": "Når særlige grunner foreligger, kan retten bestemme at den som i aktsom god tro har ervervet et eksemplar av et kretsmønster som nevnt i første ledd, skal ha rett til å importere det, utnytte det ervervsmessig og ettergjøre det, på rimelige vilkår som fastsettes av retten. Retten kan bestemme at erververen bare skal ha rett til å råde over kretsmønsteret på enkelte av disse måtene, og at retten bare skal vare en del av kretsmønsterets vernetid.",
        "text": "Når særlige grunner foreligger, kan retten bestemme at den som i aktsom god tro har ervervet et eksemplar av et kretsmønster som nevnt i første ledd, skal ha rett til å importere det, utnytte det ervervsmessig og ettergjøre det, på rimelige vilkår som fastsettes av retten. Retten kan bestemme at erververen bare skal ha rett til å råde over kretsmønsteret på enkelte av disse måtene, og at retten bare skal vare en del av kretsmønsterets vernetid."
    },
    {
        "tag": "p",
        "class": "avsnitt",
        "html": "Når helt særegne grunner foreligger, kan retten bestemme at en uaktsom erverver skal ha rett til å råde over kretsmønsteret på én eller flere av de måtene som er nevnt i første og annet ledd, mot erstatning etter <a data-id=\"lov/1990-06-15-27/§6\" class=\" reference\" href=\"/lov/1990-06-15-27/%C2%A76\">§ 6</a> og for øvrig på slike vilkår som retten fastsetter. Slik rett kan ikke gis dersom erververen utviste grov uaktsomhet med hensyn til at kretsmønsteret var fremstilt, utnyttet ervervsmessig eller importert i strid med loven.",
        "text": "Når helt særegne grunner foreligger, kan retten bestemme at en uaktsom erverver skal ha rett til å råde over kretsmønsteret på én eller flere av de måtene som er nevnt i første og annet ledd, mot erstatning etter § 6 og for øvrig på slike vilkår som retten fastsetter. Slik rett kan ikke gis dersom erververen utviste grov uaktsomhet med hensyn til at kretsmønsteret var fremstilt, utnyttet ervervsmessig eller importert i strid med loven."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Inndragning</em>",
        "text": "Inndragning"
    },
    {
        "tag": "p",
        "class": "avsnitt",
        "html": "Eksemplarer av et kretsmønster som er fremstilt, utnyttet ervervsmessig eller importert i strid med denne loven, eller som er benyttet til ulovlig ettergjøring av kretsmønsteret, kan inndras til fordel for rettighetshaveren fra den som har foretatt krenkelsen.",
        "text": "Eksemplarer av et kretsmønster som er fremstilt, utnyttet ervervsmessig eller importert i strid med denne loven, eller som er benyttet til ulovlig ettergjøring av kretsmønsteret, kan inndras til fordel for rettighetshaveren fra den som har foretatt krenkelsen."
    },
    {
        "tag": "p",
        "class": "avsnitt",
        "html": "Slik inndragning kan også skje fra den som har ervervet et eksemplar som vedkommende visste eller burde vite var fremstilt, utnyttet ervervsmessig eller importert i strid med loven.",
        "text": "Slik inndragning kan også skje fra den som har ervervet et eksemplar som vedkommende visste eller burde vite var fremstilt, utnyttet ervervsmessig eller importert i strid med loven."
    },
    {
        "tag": "p",
        "class": "avsnitt",
        "html": "I stedet for inndragning kan det bestemmes at eksemplaret skal tilintetgjøres eller endres på nærmere angitt måte.",
        "text": "I stedet for inndragning kan det bestemmes at eksemplaret skal tilintetgjøres eller endres på nærmere angitt måte."
    },
    {
        "tag": "p",
        "class": "avsnitt",
        "html": "Det kan bestemmes at rettighetshaveren skal betale et rimelig vederlag for eksemplarer av det kretsmønsteret som inndras.",
        "text": "Det kan bestemmes at rettighetshaveren skal betale et rimelig vederlag for eksemplarer av det kretsmønsteret som inndras."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Straff</em>",
        "text": "Straff"
    },
    {
        "tag": "p",
        "class": "avsnitt",
        "html": "Den som forsettlig eller grovt uaktsomt krenker en annens rett etter denne loven, eller som medvirker til slik krenkelse, straffes med bøter eller fengsel inntil 3 måneder.",
        "text": "Den som forsettlig eller grovt uaktsomt krenker en annens rett etter denne loven, eller som medvirker til slik krenkelse, straffes med bøter eller fengsel inntil 3 måneder."
    },
    {
        "tag": "p",
        "class": "avsnitt",
        "html": "Foreligger det særlig skjerpende forhold, er straffen bøter eller fengsel inntil 3 år. Ved vurderingen av om særlig skjerpende forhold foreligger, skal det først og fremst legges vekt på den skade som er påført rettighetshaveren og andre, den vinning som lovovertrederen har hatt, og omfanget av overtredelsen for øvrig.",
        "text": "Foreligger det særlig skjerpende forhold, er straffen bøter eller fengsel inntil 3 år. Ved vurderingen av om særlig skjerpende forhold foreligger, skal det først og fremst legges vekt på den skade som er påført rettighetshaveren og andre, den vinning som lovovertrederen har hatt, og omfanget av overtredelsen for øvrig."
    },
    {
        "tag": "p",
        "class": "avsnitt",
        "html": "Er krenkelsen foretatt av noen som har handlet på vegne av et selskap eller annen sammenslutning, en stiftelse eller en offentlig virksomhet, kan bot idømmes virksomheten som sådan. Dette gjelder selv om ingen enkeltperson kan straffes for overtredelsen.",
        "text": "Er krenkelsen foretatt av noen som har handlet på vegne av et selskap eller annen sammenslutning, en stiftelse eller en offentlig virksomhet, kan bot idømmes virksomheten som sådan. Dette gjelder selv om ingen enkeltperson kan straffes for overtredelsen."
    },
    {
        "tag": "p",
        "class": "avsnitt",
        "html": "Overtredelse påtales ikke av det offentlige med mindre det begjæres av den fornærmede eller finnes påkrevd av allmenne hensyn.",
        "text": "Overtredelse påtales ikke av det offentlige med mindre det begjæres av den fornærmede eller finnes påkrevd av allmenne hensyn."
    },
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Lovens virkeområde</em>",
        "text": "Lovens virkeområde"
    },
    {
        "tag": "p",
        "class": "avsnitt",
        "html": "Denne loven kommer til anvendelse på",
        "text": "Denne loven kommer til anvendelse på"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">kretsmønstre som er frembrakt av en norsk statsborger eller av en person som er bosatt her i riket</td></tr>",
        "text": "1.\tkretsmønstre som er frembrakt av en norsk statsborger eller av en person som er bosatt her i riket"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">kretsmønstre som første gang utnyttes ervervsmessig her i riket, eller samtidig utnyttes ervervsmessig her og i et annet land. Samtidig utnyttelse anses å ha funnet sted når kretsmønsteret utnyttes ervervsmessig her i riket innen 30 dager etter at det første gang er utnyttet ervervsmessig i et annet land.</td></tr>",
        "text": "2.\tkretsmønstre som første gang utnyttes ervervsmessig her i riket, eller samtidig utnyttes ervervsmessig her og i et annet land. Samtidig utnyttelse anses å ha funnet sted når kretsmønsteret utnyttes ervervsmessig her i riket innen 30 dager etter at det første gang er utnyttet ervervsmessig i et annet land."
    },
    {
        "tag": "p",
        "class": "avsnitt",
        "html": "Kongen kan gi forskrifter om at lovens regler helt eller delvis skal anvendes i forhold til kretsmønstre med en nærmere bestemt tilknytning til en fremmed stat.",
        "text": "Kongen kan gi forskrifter om at lovens regler helt eller delvis skal anvendes i forhold til kretsmønstre med en nærmere bestemt tilknytning til en fremmed stat."
    },
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse og overgangsbestemmelser, endring i andre lover.</em>",
        "text": "Ikrafttredelse og overgangsbestemmelser, endring i andre lover."
    },
    {
        "tag": "p",
        "class": "avsnitt",
        "html": "Denne loven trer i kraft fra den tid Kongen bestemmer.",
        "text": "Denne loven trer i kraft fra den tid Kongen bestemmer."
    },
    {
        "tag": "p",
        "class": "avsnitt",
        "html": "Loven kommer også til anvendelse på kretsmønstre som er frembrakt før loven trer i kraft.",
        "text": "Loven kommer også til anvendelse på kretsmønstre som er frembrakt før loven trer i kraft."
    },
    {
        "tag": "p",
        "class": "avsnitt",
        "html": "Fra den tid loven trer i kraft, gjøres følgende endringer i andre lover:",
        "text": "Fra den tid loven trer i kraft, gjøres følgende endringer i andre lover:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">I <a data-id=\"lov/1961-05-12-2\" class=\" reference\" href=\"/lov/1961-05-12-2\">lov av 12. mai 1961 nr. 2</a> om opphavsrett til åndsverk m.v. skal <a data-id=\"lov/1961-05-12-2/§10\" class=\" reference\" href=\"/lov/1961-05-12-2/%C2%A710\">§ 10</a> annet ledd lyde:</td></tr>",
        "text": "1.\tI lov av 12. mai 1961 nr. 2 om opphavsrett til åndsverk m.v. skal § 10 annet ledd lyde:"
    },
    {
        "tag": "p",
        "class": "avsnitt",
        "html": "Kretsmønster til integrerte kretser omfattes ikke av denne lov.",
        "text": "Kretsmønster til integrerte kretser omfattes ikke av denne lov."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">I <a data-id=\"lov/1915-08-13-6\" class=\" reference\" href=\"/lov/1915-08-13-6\">lov av 13. august 1915 nr. 6</a> om rettergangsmåten for tvistemål (tvistemålsloven) skal <a data-id=\"lov/1915-08-13-6/§273\" class=\" reference\" href=\"/lov/1915-08-13-6/%C2%A7273\">§ 273</a> nr. 5 lyde:</td></tr>",
        "text": "2.\tI lov av 13. august 1915 nr. 6 om rettergangsmåten for tvistemål (tvistemålsloven) skal § 273 nr. 5 lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"2\" class=\"morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10\">5.\t</td><td class=\" morTableVerticalAlignTop morTableAlignLeft\">i saker om patenter, kretsmønstre til integrerte kretser, varemerker og mønstre;</td></tr>",
        "text": "5.\ti saker om patenter, kretsmønstre til integrerte kretser, varemerker og mønstre;"
    }
]