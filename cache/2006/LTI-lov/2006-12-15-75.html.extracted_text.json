[
    {
        "tag": "p",
        "class": "marg",
        "html": "<a data-id=\"forarbeid/otprp-1-200607\" class=\" reference\" href=\"/forarbeid/otprp-1-200607\">Ot.prp.nr.1 (2006–2007)</a>, <a data-id=\"forarbeid/inns-o-10-200607\" class=\" reference\" href=\"/forarbeid/inns-o-10-200607\">Innst.O.nr.10 (2006–2007)</a> og <a data-id=\"forarbeid/besl-o-20-200607\" class=\" reference\" href=\"/forarbeid/besl-o-20-200607\">Besl.O.nr.20 (2006–2007)</a>. Odels- og lagtingsvedtak hhv. 1. og 7. desember 2006. Fremmet av Finansdepartementet.",
        "text": "Ot.prp.nr.1 (2006–2007), Innst.O.nr.10 (2006–2007) og Besl.O.nr.20 (2006–2007). Odels- og lagtingsvedtak hhv. 1. og 7. desember 2006. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1975-06-13-35\" class=\" reference\" href=\"/lov/1975-06-13-35\">lov 13. juni 1975 nr. 35</a> om skattlegging av undersjøiske petroleumsforekomster m.v. gjøres følgende endringer:",
        "text": "I lov 13. juni 1975 nr. 35 om skattlegging av undersjøiske petroleumsforekomster m.v. gjøres følgende endringer:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "§ 3 c femte ledd nytt femte til åttende punktum skal lyde:",
        "text": "§ 3 c femte ledd nytt femte til åttende punktum skal lyde:"
    },
    {
        "tag": "p",
        "class": "avsnitt",
        "html": "Skattebetalingsloven § 32 a gjelder ikke for krav etter dette ledd. Retten til motregning går likevel foran rettigheter stiftet ved pantsettelse eller overdragelse. Skattebetalingsloven § 31 nr. 4 gjelder tilsvarende når kravet på tilbakebetaling rettes mot panthaver eller den som har fått seg overdratt fordringen. Krav på tilbakebetaling kan også rettes mot skattyter etter de samme regler.",
        "text": "Skattebetalingsloven § 32 a gjelder ikke for krav etter dette ledd. Retten til motregning går likevel foran rettigheter stiftet ved pantsettelse eller overdragelse. Skattebetalingsloven § 31 nr. 4 gjelder tilsvarende når kravet på tilbakebetaling rettes mot panthaver eller den som har fått seg overdratt fordringen. Krav på tilbakebetaling kan også rettes mot skattyter etter de samme regler."
    },
    {
        "tag": "p",
        "class": "marg",
        "html": "§ 3 d skal lyde:",
        "text": "§ 3 d skal lyde:"
    },
    {
        "tag": "p",
        "class": "avsnitt",
        "html": "Med de begrensninger som følger av denne lov, blir de områder som er nevnt i <a data-id=\"lov/1975-06-13-35/§1\" class=\" reference\" href=\"/lov/1975-06-13-35/%C2%A71\">§ 1</a>, å anse som ett distrikt (sokkeldistriktet).",
        "text": "Med de begrensninger som følger av denne lov, blir de områder som er nevnt i § 1, å anse som ett distrikt (sokkeldistriktet)."
    },
    {
        "tag": "p",
        "class": "avsnitt",
        "html": "Det gis fradrag for netto finanskostnader påløpt på rentebærende gjeld. I dette inngår summen av rentekostnader og valutatap fratrukket valutagevinster på gjelden. Fradraget settes til andelen av selskapets netto finanskostnader som svarer til 50 prosent av forholdet mellom skattemessig nedskrevet verdi per 31. desember i inntektsåret av formuesobjekter tilordnet sokkeldistriktet og gjennomsnittlig rentebærende gjeld gjennom inntektsåret. Hvis valutagevinster overstiger summen av rentekostnader og valutatap på rentebærende gjeld, skal en tilsvarende andel av netto finansinntekter tas til inntekt.",
        "text": "Det gis fradrag for netto finanskostnader påløpt på rentebærende gjeld. I dette inngår summen av rentekostnader og valutatap fratrukket valutagevinster på gjelden. Fradraget settes til andelen av selskapets netto finanskostnader som svarer til 50 prosent av forholdet mellom skattemessig nedskrevet verdi per 31. desember i inntektsåret av formuesobjekter tilordnet sokkeldistriktet og gjennomsnittlig rentebærende gjeld gjennom inntektsåret. Hvis valutagevinster overstiger summen av rentekostnader og valutatap på rentebærende gjeld, skal en tilsvarende andel av netto finansinntekter tas til inntekt."
    },
    {
        "tag": "p",
        "class": "avsnitt",
        "html": "Ved anvendelsen av foregående ledd skal følgende formuesobjekter tilordnes sokkeldistriktet, når de er anskaffet eller pådratt som ledd i, eller senere tatt i bruk i virksomhet som nevnt i <a data-id=\"lov/1975-06-13-35/§5\" class=\" reference\" href=\"/lov/1975-06-13-35/%C2%A75\">§ 5</a>, og per 31. desember i inntektsåret ikke er realisert eller tatt ut av slik virksomhet:",
        "text": "Ved anvendelsen av foregående ledd skal følgende formuesobjekter tilordnes sokkeldistriktet, når de er anskaffet eller pådratt som ledd i, eller senere tatt i bruk i virksomhet som nevnt i § 5, og per 31. desember i inntektsåret ikke er realisert eller tatt ut av slik virksomhet:"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">Driftsmiddel som nevnt i § 3 b,</td>\n</tr>",
        "text": "a)\tDriftsmiddel som nevnt i § 3 b,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">Driftsmiddel som nevnt i <a data-id=\"lov/1999-03-26-14/§14-40\" class=\" reference\" href=\"/lov/1999-03-26-14/%C2%A714-40\">skatteloven § 14-40</a> første ledd, og kostnader som er påløpt til erverv av slikt driftsmiddel per 31. desember i inntektsåret,</td>\n</tr>",
        "text": "b)\tDriftsmiddel som nevnt i skatteloven § 14-40 første ledd, og kostnader som er påløpt til erverv av slikt driftsmiddel per 31. desember i inntektsåret,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">Leiet flyttbar produksjonsinnretning som den skattepliktige leietaker krever behandlet etter de særlige reglene fastsatt i medhold av § 3 i,</td>\n</tr>",
        "text": "c)\tLeiet flyttbar produksjonsinnretning som den skattepliktige leietaker krever behandlet etter de særlige reglene fastsatt i medhold av § 3 i,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td>\n<td class=\" morTableVerticalAlignTop morTableAlignLeft\">Kostnader til egen forskning og utvikling knyttet til konkrete prosjekter som kan bli eller er blitt til driftsmidler, jf. <a data-id=\"lov/1999-03-26-14/§6-25\" class=\" reference\" href=\"/lov/1999-03-26-14/%C2%A76-25\">skatteloven § 6-25</a>,</td>\n</tr>",
        "text": "d)\tKostnader til egen forskning og utvikling knyttet til konkrete prosjekter som kan bli eller er blitt til driftsmidler, jf. skatteloven § 6-25,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td>\n<td class=\" morTableVerticalAlignTop morTableAlignLeft\">Annet ervervet immaterielt formuesobjekt enn ervervet forretningsverdi.</td>\n</tr>",
        "text": "e)\tAnnet ervervet immaterielt formuesobjekt enn ervervet forretningsverdi."
    },
    {
        "tag": "p",
        "class": "avsnitt",
        "html": "Selskapets overskytende netto finanskostnader påløpt på rentebærende gjeld som ikke kommer til fradrag i sokkeldistriktet etter bestemmelsene foran, føres til fradrag i det alminnelige skattestedet (landdistriktet). Overskytende netto finansinntekter tas tilsvarende til inntekt i landdistriktet.",
        "text": "Selskapets overskytende netto finanskostnader påløpt på rentebærende gjeld som ikke kommer til fradrag i sokkeldistriktet etter bestemmelsene foran, føres til fradrag i det alminnelige skattestedet (landdistriktet). Overskytende netto finansinntekter tas tilsvarende til inntekt i landdistriktet."
    },
    {
        "tag": "p",
        "class": "avsnitt",
        "html": "Hvis det etter bestemmelsene foran ikke foreligger formuesobjekter tilordnet sokkeldistriktet, føres selskapets netto finanskostnader påløpt på rentebærende gjeld til fradrag i landdistriktet. Netto finansinntekter tas tilsvarende til inntekt i landdistriktet.",
        "text": "Hvis det etter bestemmelsene foran ikke foreligger formuesobjekter tilordnet sokkeldistriktet, føres selskapets netto finanskostnader påløpt på rentebærende gjeld til fradrag i landdistriktet. Netto finansinntekter tas tilsvarende til inntekt i landdistriktet."
    },
    {
        "tag": "p",
        "class": "avsnitt",
        "html": "Renteinntekter og andre finansielle inntekter, øvrige valutagevinster og valutatap og finansielle ytelser som ikke kan henføres til noen bestemt inntektskilde, tas til inntekt eller føres til fradrag i landdistriktet.",
        "text": "Renteinntekter og andre finansielle inntekter, øvrige valutagevinster og valutatap og finansielle ytelser som ikke kan henføres til noen bestemt inntektskilde, tas til inntekt eller føres til fradrag i landdistriktet."
    },
    {
        "tag": "p",
        "class": "avsnitt",
        "html": "Netto finanskostnader som etter annet til sjette ledd skal føres til fradrag i landdistriktet, men som ikke kommer til fradrag i landdistriktet fordi det ikke er inntekt å føre fradraget mot i inntektsåret, kan føres til fradrag i alminnelig inntekt i sokkeldistriktet. Bestemmelsene i § 3 c første til fjerde ledd gjelder tilsvarende for underskudd som skriver seg fra kostnader som etter denne bestemmelsen er tilordnet sokkeldistriktet. Fradraget etter første punktum i alminnelig inntekt i sokkeldistriktet gis før fradrag for underskudd etter § 3 c sjette ledd.",
        "text": "Netto finanskostnader som etter annet til sjette ledd skal føres til fradrag i landdistriktet, men som ikke kommer til fradrag i landdistriktet fordi det ikke er inntekt å føre fradraget mot i inntektsåret, kan føres til fradrag i alminnelig inntekt i sokkeldistriktet. Bestemmelsene i § 3 c første til fjerde ledd gjelder tilsvarende for underskudd som skriver seg fra kostnader som etter denne bestemmelsen er tilordnet sokkeldistriktet. Fradraget etter første punktum i alminnelig inntekt i sokkeldistriktet gis før fradrag for underskudd etter § 3 c sjette ledd."
    },
    {
        "tag": "p",
        "class": "marg",
        "html": "§ 3 h skal lyde:",
        "text": "§ 3 h skal lyde:"
    },
    {
        "tag": "p",
        "class": "avsnitt",
        "html": "Ved aktivering av rentekostnader som del av kostpris på driftsmiddel som nevnt i § 3 b, kan beløp som aktiveres ikke overstige netto finanskostnader som kommer til fradrag i sokkeldistriktet etter § 3 d annet ledd. Årets aktiverte rentekostnader medregnes ikke i skattemessig nedskrevet verdi per 31. desember i inntektsåret av formuesobjekter tilordnet sokkeldistriktet etter § 3 d annet ledd.",
        "text": "Ved aktivering av rentekostnader som del av kostpris på driftsmiddel som nevnt i § 3 b, kan beløp som aktiveres ikke overstige netto finanskostnader som kommer til fradrag i sokkeldistriktet etter § 3 d annet ledd. Årets aktiverte rentekostnader medregnes ikke i skattemessig nedskrevet verdi per 31. desember i inntektsåret av formuesobjekter tilordnet sokkeldistriktet etter § 3 d annet ledd."
    },
    {
        "tag": "p",
        "class": "marg",
        "html": "§ 3 j oppheves.",
        "text": "§ 3 j oppheves."
    },
    {
        "tag": "p",
        "class": "marg",
        "html": "<a data-id=\"lov/1975-06-13-35/§6\" class=\" reference\" href=\"/lov/1975-06-13-35/%C2%A76\">§ 6</a> nr. 1 bokstav e skal lyde:",
        "text": "§ 6 nr. 1 bokstav e skal lyde:"
    },
    {
        "tag": "p",
        "class": "avsnitt",
        "html": "Oljeskattenemnda eller Klagenemnda avgjør hva som skal anses som skattepliktig inntekt og fradragsberettiget kostnad for finansielle poster som nevnt i § 3 d annet til syvende ledd.",
        "text": "Oljeskattenemnda eller Klagenemnda avgjør hva som skal anses som skattepliktig inntekt og fradragsberettiget kostnad for finansielle poster som nevnt i § 3 d annet til syvende ledd."
    },
    {
        "tag": "p",
        "class": "avsnitt",
        "html": "Når klage etter bokstav c) er avgjort, treffes avgjørelse om fordeling mellom distrikter i riket av formue og inntekt, herunder utgifter, underskudd eller tap, som ikke er tatt med ved ligningen etter bokstav a), jf. bokstav c), etter bestemmelsene i <a data-id=\"lov/1980-06-13-24\" class=\" reference\" href=\"/lov/1980-06-13-24\">lov av 13. juni 1980 nr. 24</a> om ligningsforvaltning (ligningsloven).",
        "text": "Når klage etter bokstav c) er avgjort, treffes avgjørelse om fordeling mellom distrikter i riket av formue og inntekt, herunder utgifter, underskudd eller tap, som ikke er tatt med ved ligningen etter bokstav a), jf. bokstav c), etter bestemmelsene i lov av 13. juni 1980 nr. 24 om ligningsforvaltning (ligningsloven)."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Ved ikrafttredelse av endringene under I gjelder følgende overgangsregel:",
        "text": "Ved ikrafttredelse av endringene under I gjelder følgende overgangsregel:"
    },
    {
        "tag": "p",
        "class": "avsnitt",
        "html": "Selskap som i vilkår for samtykke etter <a data-id=\"lov/1975-06-13-35/§10\" class=\" reference\" href=\"/lov/1975-06-13-35/%C2%A710\">petroleumsskatteloven § 10</a> har fått nøytralisert effekten av regnskapsmessig merverdi ved å inntektsføre i transaksjonsåret nåverdien av beregnede rentekostnader i beregningsperioden, kan kreve fradrag ved ligningen for inntektsåret 2007 for et beløp som svarer til den beregnede nåverdieffekten for årene fra og med 2007 til og med utløpet av beregningsperioden. Forrige punktum gjelder bare for vilkår som nevnt fastsatt i vedtak etter <a data-id=\"lov/1975-06-13-35/§10\" class=\" reference\" href=\"/lov/1975-06-13-35/%C2%A710\">§ 10</a> truffet etter 10. mai 2004. Selskapet må framsette krav overfor Oljeskattekontoret om fradrag etter denne bestemmelsen senest ved innlevering av selvangivelsen for inntektsåret 2007.",
        "text": "Selskap som i vilkår for samtykke etter petroleumsskatteloven § 10 har fått nøytralisert effekten av regnskapsmessig merverdi ved å inntektsføre i transaksjonsåret nåverdien av beregnede rentekostnader i beregningsperioden, kan kreve fradrag ved ligningen for inntektsåret 2007 for et beløp som svarer til den beregnede nåverdieffekten for årene fra og med 2007 til og med utløpet av beregningsperioden. Forrige punktum gjelder bare for vilkår som nevnt fastsatt i vedtak etter § 10 truffet etter 10. mai 2004. Selskapet må framsette krav overfor Oljeskattekontoret om fradrag etter denne bestemmelsen senest ved innlevering av selvangivelsen for inntektsåret 2007."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Endringene under I og II trer i kraft straks med virkning fra og med inntektsåret 2007.",
        "text": "Endringene under I og II trer i kraft straks med virkning fra og med inntektsåret 2007."
    }
]