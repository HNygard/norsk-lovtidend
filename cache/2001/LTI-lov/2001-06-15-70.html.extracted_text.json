[
    {
        "tag": "p",
        "class": "marg",
        "html": "<a data-id=\"forarbeid/otprp-41-200001\" class=\" reference\" href=\"/forarbeid/otprp-41-200001\">Ot.prp.nr.41 (2000–2001)</a>, <a data-id=\"forarbeid/inns-o-86-200001\" class=\" reference\" href=\"/forarbeid/inns-o-86-200001\">Innst.O.nr.86 (2000–2001)</a> og <a data-id=\"forarbeid/besl-o-103-200001\" class=\" reference\" href=\"/forarbeid/besl-o-103-200001\">Besl.O.nr.103 (2000–2001)</a>. Odels- og lagtingsvedtak hhv. 29. mai og 7. juni 2001. Fremja av Kommunal- og regionaldepartementet.",
        "text": "Ot.prp.nr.41 (2000–2001), Innst.O.nr.86 (2000–2001) og Besl.O.nr.103 (2000–2001). Odels- og lagtingsvedtak hhv. 29. mai og 7. juni 2001. Fremja av Kommunal- og regionaldepartementet."
    },
    {
        "tag": "p",
        "class": "marg",
        "html": "Følgjande lov vert opphevd:",
        "text": "Følgjande lov vert opphevd:"
    },
    {
        "tag": "p",
        "class": "avsnitt",
        "html": "<a data-id=\"lov/1956-12-21-3\" class=\" reference\" href=\"/lov/1956-12-21-3\">Lov av 21. desember 1956 nr. 3</a> om endring i kommunal inndeling.",
        "text": "Lov av 21. desember 1956 nr. 3 om endring i kommunal inndeling."
    },
    {
        "tag": "h2",
        "class": "",
        "html": "Kapittel I. Formål og virkeområde for lova",
        "text": "Kapittel I. Formål og virkeområde for lova"
    },
    null,
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Formål</em>",
        "text": "Formål"
    },
    {
        "tag": "p",
        "class": "avsnitt",
        "html": "Formålet med denne lova er å leggje til rette for ei kommune- og fylkesinndeling som innafor ramma av det nasjonale fellesskap kan sikre eit funksjonsdyktig lokalt folkestyre og ei effektiv lokalforvaltning. Endringar i kommune- eller fylkesinndelinga bør medverke til å skape formålstenlege einingar som kan gi innbyggjarane og næringslivet tilfredsstillande tenester og forvaltning. Verksemda etter denne lova skal byggje på prinsippet om lokal medverknad og initiativrett til grenseendringar.",
        "text": "Formålet med denne lova er å leggje til rette for ei kommune- og fylkesinndeling som innafor ramma av det nasjonale fellesskap kan sikre eit funksjonsdyktig lokalt folkestyre og ei effektiv lokalforvaltning. Endringar i kommune- eller fylkesinndelinga bør medverke til å skape formålstenlege einingar som kan gi innbyggjarane og næringslivet tilfredsstillande tenester og forvaltning. Verksemda etter denne lova skal byggje på prinsippet om lokal medverknad og initiativrett til grenseendringar."
    },
    null,
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Virkeområde</em>",
        "text": "Virkeområde"
    },
    {
        "tag": "p",
        "class": "avsnitt",
        "html": "Denne lova gjeld for kommunar og fylke. Lova omfattar både endring av grenser og fastsetjing av grenser.",
        "text": "Denne lova gjeld for kommunar og fylke. Lova omfattar både endring av grenser og fastsetjing av grenser."
    },
    null,
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Definisjonar</em>",
        "text": "Definisjonar"
    },
    {
        "tag": "p",
        "class": "avsnitt",
        "html": "Samanslåing inneber at to eller fleire kommunar eller fylke blir slutta saman til éi ny eining.",
        "text": "Samanslåing inneber at to eller fleire kommunar eller fylke blir slutta saman til éi ny eining."
    },
    {
        "tag": "p",
        "class": "avsnitt",
        "html": "Deling inneber at éin kommune eller eitt fylke blir delt i to eller fleire nye einingar.",
        "text": "Deling inneber at éin kommune eller eitt fylke blir delt i to eller fleire nye einingar."
    },
    {
        "tag": "p",
        "class": "avsnitt",
        "html": "Grensejustering inneber at eit område blir flytta over frå ein kommune til ein annan, eller frå eit fylke til eit anna. På same måten blir det rekna når ein heil kommune blir flytta over til eit anna fylke.",
        "text": "Grensejustering inneber at eit område blir flytta over frå ein kommune til ein annan, eller frå eit fylke til eit anna. På same måten blir det rekna når ein heil kommune blir flytta over til eit anna fylke."
    },
    {
        "tag": "p",
        "class": "avsnitt",
        "html": "Omgrepet grenseendring i denne lova er ei fellesnemning på samanslåing, deling og grensejustering.",
        "text": "Omgrepet grenseendring i denne lova er ei fellesnemning på samanslåing, deling og grensejustering."
    },
    {
        "tag": "p",
        "class": "avsnitt",
        "html": "Grensefastsetjing inneber at det blir gjort vedtak om å fastsetje uklare, omstridde eller tidlegare ikkje fastsette grenser mellom kommunar eller fylke.",
        "text": "Grensefastsetjing inneber at det blir gjort vedtak om å fastsetje uklare, omstridde eller tidlegare ikkje fastsette grenser mellom kommunar eller fylke."
    },
    {
        "tag": "h2",
        "class": "",
        "html": "Kapittel II. Om fullmakt til å gjere vedtak",
        "text": "Kapittel II. Om fullmakt til å gjere vedtak"
    },
    null,
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Vedtak om samanslåing</em>",
        "text": "Vedtak om samanslåing"
    },
    {
        "tag": "p",
        "class": "avsnitt",
        "html": "Stortinget gjer vedtak om samanslåing av fylke. Kongen gjer vedtak om samanslåing av kommunar når dei kommunane saka gjeld har slutta seg til forslaget om samanslåing. Dersom nokon av kommunane har uttalt seg mot samanslåing, skal saka leggjast fram for Stortinget til avgjerd.",
        "text": "Stortinget gjer vedtak om samanslåing av fylke. Kongen gjer vedtak om samanslåing av kommunar når dei kommunane saka gjeld har slutta seg til forslaget om samanslåing. Dersom nokon av kommunane har uttalt seg mot samanslåing, skal saka leggjast fram for Stortinget til avgjerd."
    },
    null,
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Vedtak om deling</em>",
        "text": "Vedtak om deling"
    },
    {
        "tag": "p",
        "class": "avsnitt",
        "html": "Stortinget gjer vedtak om deling av eit fylke i to eller fleire nye einingar. Kongen gjer vedtak om deling av ein kommune når kommunen saka gjeld har slutta seg til forslaget. Dersom kommunen har uttalt seg mot deling, skal saka leggjast fram for Stortinget til avgjerd.",
        "text": "Stortinget gjer vedtak om deling av eit fylke i to eller fleire nye einingar. Kongen gjer vedtak om deling av ein kommune når kommunen saka gjeld har slutta seg til forslaget. Dersom kommunen har uttalt seg mot deling, skal saka leggjast fram for Stortinget til avgjerd."
    },
    null,
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Vedtak om grensejustering</em>",
        "text": "Vedtak om grensejustering"
    },
    {
        "tag": "p",
        "class": "avsnitt",
        "html": "Kongen gjer vedtak om justering av grenser mellom kommunar og mellom fylke. Dersom grensejustering mellom fylke får verknad for fleire innbyggjarar enn det talet som står bak kvart stortingsmandat i fylket, skal saka leggjast fram for Stortinget til avgjerd.",
        "text": "Kongen gjer vedtak om justering av grenser mellom kommunar og mellom fylke. Dersom grensejustering mellom fylke får verknad for fleire innbyggjarar enn det talet som står bak kvart stortingsmandat i fylket, skal saka leggjast fram for Stortinget til avgjerd."
    },
    null,
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Vedtak om grensefastsetjing</em>",
        "text": "Vedtak om grensefastsetjing"
    },
    {
        "tag": "p",
        "class": "avsnitt",
        "html": "Kongen gjer vedtak om fastsetjing av uklare, omstridde eller tidlegare ikkje fastsette grenser mellom kommunar eller fylke.",
        "text": "Kongen gjer vedtak om fastsetjing av uklare, omstridde eller tidlegare ikkje fastsette grenser mellom kommunar eller fylke."
    },
    {
        "tag": "h2",
        "class": "",
        "html": "Kapittel III. Initiativ. Saksførebuing",
        "text": "Kapittel III. Initiativ. Saksførebuing"
    },
    null,
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Initiativrett</em>",
        "text": "Initiativrett"
    },
    {
        "tag": "p",
        "class": "avsnitt",
        "html": "Søknad om at det skal setjast i gang utgreiing om grensejustering eller grensefastsetjing kan fremjast av innbyggjarar og grunneigarar i dei kommunane søknaden gjeld, av næringsdrivande som har sin registrerte forretningsstad der og av kommunestyret eller fylkestinget i dei kommunane eller fylkeskommunane søknaden gjeld.",
        "text": "Søknad om at det skal setjast i gang utgreiing om grensejustering eller grensefastsetjing kan fremjast av innbyggjarar og grunneigarar i dei kommunane søknaden gjeld, av næringsdrivande som har sin registrerte forretningsstad der og av kommunestyret eller fylkestinget i dei kommunane eller fylkeskommunane søknaden gjeld."
    },
    {
        "tag": "p",
        "class": "avsnitt",
        "html": "Søknad om at det skal setjast i gang utgreiing om samanslåing eller deling kan berre fremjast av kommunestyret eller fylkestinget sjølv i dei kommunane eller fylkeskommunane endringsforslaget gjeld.",
        "text": "Søknad om at det skal setjast i gang utgreiing om samanslåing eller deling kan berre fremjast av kommunestyret eller fylkestinget sjølv i dei kommunane eller fylkeskommunane endringsforslaget gjeld."
    },
    {
        "tag": "p",
        "class": "avsnitt",
        "html": "Departementet kan på eige initiativ utgreie spørsmål om grenseendring eller grensefastsetjing.",
        "text": "Departementet kan på eige initiativ utgreie spørsmål om grenseendring eller grensefastsetjing."
    },
    {
        "tag": "p",
        "class": "avsnitt",
        "html": "Søknad om at det skal setjast i gang utgreiing om grenseendring eller grensefastsetjing skal vere skriftleg og grunngitt, og må innehalde forslag til nye grenser. Søknaden skal sendast Fylkesmannen i det området saka gjeld. Fylkesmannen skal så snart som råd orientere kommunane eller fylkeskommunane om søknaden.",
        "text": "Søknad om at det skal setjast i gang utgreiing om grenseendring eller grensefastsetjing skal vere skriftleg og grunngitt, og må innehalde forslag til nye grenser. Søknaden skal sendast Fylkesmannen i det området saka gjeld. Fylkesmannen skal så snart som råd orientere kommunane eller fylkeskommunane om søknaden."
    },
    null,
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Saksutgreiing</em>",
        "text": "Saksutgreiing"
    },
    {
        "tag": "p",
        "class": "avsnitt",
        "html": "Departementet avgjer om det skal setjast i gang utgreiing på grunnlag av initiativ etter <a data-id=\"lov/2001-06-15-70/§8\" class=\" reference\" href=\"/lov/2001-06-15-70/%C2%A78\">§ 8</a> og tar i tilfelle stilling til kva som er nødvendig omfang av denne. Avgjerd etter første punktum er ikkje enkeltvedtak etter <a data-id=\"lov/1967-02-10/§2\" class=\" reference\" href=\"/lov/1967-02-10/%C2%A72\">forvaltningslova § 2</a> første ledd bokstav b. Avgjerd om ikkje å setje i gang utgreiing bør likevel bli grunngitt i samsvar med reglane i <a data-id=\"lov/1967-02-10/§25\" class=\" reference\" href=\"/lov/1967-02-10/%C2%A725\">forvaltningslova § 25</a> og kan påklagast i samsvar med reglane i <a data-id=\"lov/1967-02-10/kapvi\" class=\" reference\" href=\"/lov/1967-02-10/kapvi\">forvaltningslova kapittel VI</a>.",
        "text": "Departementet avgjer om det skal setjast i gang utgreiing på grunnlag av initiativ etter § 8 og tar i tilfelle stilling til kva som er nødvendig omfang av denne. Avgjerd etter første punktum er ikkje enkeltvedtak etter forvaltningslova § 2 første ledd bokstav b. Avgjerd om ikkje å setje i gang utgreiing bør likevel bli grunngitt i samsvar med reglane i forvaltningslova § 25 og kan påklagast i samsvar med reglane i forvaltningslova kapittel VI."
    },
    {
        "tag": "p",
        "class": "avsnitt",
        "html": "Departementet kan avvise søknad frå søkjarar som ikkje har initiativrett. Avvisinga skal vere skriftleg og grunngitt.",
        "text": "Departementet kan avvise søknad frå søkjarar som ikkje har initiativrett. Avvisinga skal vere skriftleg og grunngitt."
    },
    {
        "tag": "p",
        "class": "avsnitt",
        "html": "Kommunale, fylkeskommunale og statlege forvaltningsorgan skal gi nødvendige opplysningar og i rimeleg utstrekning medverke ved saksførebuinga, etter oppmoding frå den som gjer utgreiinga.",
        "text": "Kommunale, fylkeskommunale og statlege forvaltningsorgan skal gi nødvendige opplysningar og i rimeleg utstrekning medverke ved saksførebuinga, etter oppmoding frå den som gjer utgreiinga."
    },
    {
        "tag": "p",
        "class": "avsnitt",
        "html": "Før det blir gjort vedtak om grenseendring eller grensefastsetjing, skal dei kommunane eller fylkeskommunane saka gjeld, få uttale seg. I saker om samanslåing eller deling må kommunestyret eller fylkestinget sjølv uttale seg.",
        "text": "Før det blir gjort vedtak om grenseendring eller grensefastsetjing, skal dei kommunane eller fylkeskommunane saka gjeld, få uttale seg. I saker om samanslåing eller deling må kommunestyret eller fylkestinget sjølv uttale seg."
    },
    null,
    null,
    {
        "tag": "span",
        "class": "paragrafValue",
        "html": "§ 10.",
        "text": "§ 10."
    },
    {
        "tag": "span",
        "class": "paragrafTittel",
        "html": "<em class=\" \">Innbyggjarhøyring</em>",
        "text": "Innbyggjarhøyring"
    },
    {
        "tag": "p",
        "class": "avsnitt",
        "html": "Kommunestyret bør innhente innbyggjarane sine synspunkt på forslag til grenseendring. Høyringa kan skje ved folkerøysting, opinionsundersøking, spørjeundersøking, møte eller på annan måte.",
        "text": "Kommunestyret bør innhente innbyggjarane sine synspunkt på forslag til grenseendring. Høyringa kan skje ved folkerøysting, opinionsundersøking, spørjeundersøking, møte eller på annan måte."
    },
    null,
    null,
    {
        "tag": "span",
        "class": "paragrafValue",
        "html": "§ 11.",
        "text": "§ 11."
    },
    {
        "tag": "span",
        "class": "paragrafTittel",
        "html": "<em class=\" \">Utgifter</em>",
        "text": "Utgifter"
    },
    {
        "tag": "p",
        "class": "avsnitt",
        "html": "Departementet avgjer om utgiftene ved utgreiinga skal berast av ein eller fleire av dei interesserte kommunane eller fylkeskommunane, eller heilt eller delvis av staten. Kommunane eller fylkeskommunane skal få høve til å uttale seg før departementet tek endeleg avgjerd om kostnadsdeling.",
        "text": "Departementet avgjer om utgiftene ved utgreiinga skal berast av ein eller fleire av dei interesserte kommunane eller fylkeskommunane, eller heilt eller delvis av staten. Kommunane eller fylkeskommunane skal få høve til å uttale seg før departementet tek endeleg avgjerd om kostnadsdeling."
    },
    {
        "tag": "h2",
        "class": "",
        "html": "Kapittel IV. Direkte verknader av grenseendring",
        "text": "Kapittel IV. Direkte verknader av grenseendring"
    },
    null,
    null,
    {
        "tag": "span",
        "class": "paragrafValue",
        "html": "§ 12.",
        "text": "§ 12."
    },
    {
        "tag": "span",
        "class": "paragrafTittel",
        "html": "<em class=\" \">Skatteplikt o.a.</em>",
        "text": "Skatteplikt o.a."
    },
    {
        "tag": "p",
        "class": "avsnitt",
        "html": "Når det med verknad frå byrjinga av eit kalenderår er gjennomført samanslåing av to eller fleire kommunar, blir alle skattepliktige i eit distrikt som tidlegare har danna ein sjølvstendig kommune, ved den første likninga etter samanslåinga å ilikne kommuneskatt etter dei skattesatsane som i dette distriktet blei lagt til grunn ved fastsetjinga av forskot på skatt for vedkomande inntektsår. Dette gjeld likevel ikkje dersom kommunestyret i vedkomande distrikt før samanslåinga har gjort vedtak om at det ved likninga skal nyttast andre skattesatsar, og slikt vedtak er godkjent av Fylkesmannen.",
        "text": "Når det med verknad frå byrjinga av eit kalenderår er gjennomført samanslåing av to eller fleire kommunar, blir alle skattepliktige i eit distrikt som tidlegare har danna ein sjølvstendig kommune, ved den første likninga etter samanslåinga å ilikne kommuneskatt etter dei skattesatsane som i dette distriktet blei lagt til grunn ved fastsetjinga av forskot på skatt for vedkomande inntektsår. Dette gjeld likevel ikkje dersom kommunestyret i vedkomande distrikt før samanslåinga har gjort vedtak om at det ved likninga skal nyttast andre skattesatsar, og slikt vedtak er godkjent av Fylkesmannen."
    },
    {
        "tag": "p",
        "class": "avsnitt",
        "html": "Før samanslåing som nemnt i første ledd blir sett i verk, skal kommunestyret i den nye kommunen gjere vedtak om kva skattesatsar som skal nyttast ved berekning av forskot på skatt for det komande inntektsåret for alle forskotspliktige skatteytarar i den nye kommunen. Vedtaket må gjerast innan den fristen som er fastsett av Fylkesmannen. Dersom fristen ikkje blir halden, skal Fylkesmannen avgjere kva for satsar som skal brukast.",
        "text": "Før samanslåing som nemnt i første ledd blir sett i verk, skal kommunestyret i den nye kommunen gjere vedtak om kva skattesatsar som skal nyttast ved berekning av forskot på skatt for det komande inntektsåret for alle forskotspliktige skatteytarar i den nye kommunen. Vedtaket må gjerast innan den fristen som er fastsett av Fylkesmannen. Dersom fristen ikkje blir halden, skal Fylkesmannen avgjere kva for satsar som skal brukast."
    },
    {
        "tag": "p",
        "class": "avsnitt",
        "html": "Når eit område blir overført frå ein kommune til ein annan med verknad frå byrjinga av eit kalenderår, blir alle skattepliktige i dette området å ilikne kommuneskatt til den kommunen som avstår området, ved likning som gjeld inntektsåret før overføringa.",
        "text": "Når eit område blir overført frå ein kommune til ein annan med verknad frå byrjinga av eit kalenderår, blir alle skattepliktige i dette området å ilikne kommuneskatt til den kommunen som avstår området, ved likning som gjeld inntektsåret før overføringa."
    },
    {
        "tag": "p",
        "class": "avsnitt",
        "html": "Person som 1. november er busett i eit område som frå 1. januar i det etterfølgjande året på grunn av grenseendring kjem inn i ein annan kommune, blir rekna som busett i denne kommunen når det gjeld skatteplikta for det inntektsåret som byrjar den nemnte 1. januar, jf <a data-id=\"lov/1999-03-26-14/§3-1\" class=\" reference\" href=\"/lov/1999-03-26-14/%C2%A73-1\">skattelova § 3-1</a> andre ledd.",
        "text": "Person som 1. november er busett i eit område som frå 1. januar i det etterfølgjande året på grunn av grenseendring kjem inn i ein annan kommune, blir rekna som busett i denne kommunen når det gjeld skatteplikta for det inntektsåret som byrjar den nemnte 1. januar, jf skattelova § 3-1 andre ledd."
    },
    null,
    null,
    {
        "tag": "span",
        "class": "paragrafValue",
        "html": "§ 13.",
        "text": "§ 13."
    },
    {
        "tag": "span",
        "class": "paragrafTittel",
        "html": "<em class=\" \">Lokale forskrifter, vedtekter og planvedtak</em>",
        "text": "Lokale forskrifter, vedtekter og planvedtak"
    },
    {
        "tag": "p",
        "class": "avsnitt",
        "html": "Ved samanslåing og deling av kommunar eller fylke gjeld lokale forskrifter og vedtekter framleis for vedkomande område inntil dei blir endra. Departementet fastset ein nærmare frist for når det lokale regelverket må vere vurdert med sikte på nødvendig endring.",
        "text": "Ved samanslåing og deling av kommunar eller fylke gjeld lokale forskrifter og vedtekter framleis for vedkomande område inntil dei blir endra. Departementet fastset ein nærmare frist for når det lokale regelverket må vere vurdert med sikte på nødvendig endring."
    },
    {
        "tag": "p",
        "class": "avsnitt",
        "html": "Ved grensejustering skal forskrifter og vedtekter i den utvida kommunen straks gjelde for det overførte området.",
        "text": "Ved grensejustering skal forskrifter og vedtekter i den utvida kommunen straks gjelde for det overførte området."
    },
    {
        "tag": "p",
        "class": "avsnitt",
        "html": "Ei grenseendring har ikkje verknad for kommunale og fylkeskommunale arealplanar som er utarbeidde etter reglane i plan- og bygningslova. For andre planvedtak kan departementet gi nærmare reglar om verknad av grenseendringa, mellom anna fristar for revisjon av planvedtaka.",
        "text": "Ei grenseendring har ikkje verknad for kommunale og fylkeskommunale arealplanar som er utarbeidde etter reglane i plan- og bygningslova. For andre planvedtak kan departementet gi nærmare reglar om verknad av grenseendringa, mellom anna fristar for revisjon av planvedtaka."
    },
    null,
    null,
    {
        "tag": "span",
        "class": "paragrafValue",
        "html": "§ 14.",
        "text": "§ 14."
    },
    {
        "tag": "span",
        "class": "paragrafTittel",
        "html": "<em class=\" \">Statlege avgiftskrav</em>",
        "text": "Statlege avgiftskrav"
    },
    {
        "tag": "p",
        "class": "avsnitt",
        "html": "I samband med disposisjon som er ei direkte følgje av grenseendring etter lova her skal det ikkje betalast dokumentavgift etter § 6 i lov <a data-id=\"lov/1975-12-12-59/§6\" class=\" reference\" href=\"/lov/1975-12-12-59/%C2%A76\">12. desember 1975 nr. 59</a> om dokumentavgift, tinglysingsgebyr etter § 21 i lov <a data-id=\"lov/1982-12-17-86/§21\" class=\" reference\" href=\"/lov/1982-12-17-86/%C2%A721\">17. desember 1982 nr. 86</a> om rettsgebyr eller omregistreringsavgift etter § 1 i <a data-id=\"lov/1959-06-19-2/§1\" class=\" reference\" href=\"/lov/1959-06-19-2/%C2%A71\">lov 19. juni 1959 nr. 2</a> om avgifter vedrørende motorkjøretøyer og båter.",
        "text": "I samband med disposisjon som er ei direkte følgje av grenseendring etter lova her skal det ikkje betalast dokumentavgift etter § 6 i lov 12. desember 1975 nr. 59 om dokumentavgift, tinglysingsgebyr etter § 21 i lov 17. desember 1982 nr. 86 om rettsgebyr eller omregistreringsavgift etter § 1 i lov 19. juni 1959 nr. 2 om avgifter vedrørende motorkjøretøyer og båter."
    },
    null,
    null,
    {
        "tag": "span",
        "class": "paragrafValue",
        "html": "§ 15.",
        "text": "§ 15."
    },
    {
        "tag": "span",
        "class": "paragrafTittel",
        "html": "<em class=\" \">Økonomisk kompensasjon ved samanslåing</em>",
        "text": "Økonomisk kompensasjon ved samanslåing"
    },
    {
        "tag": "p",
        "class": "avsnitt",
        "html": "Ved samanslåing av kommunar eller fylke gir staten delvis kompensasjon for eingongskostnader som er direkte knytte til samanslåingsprosessen. I ein overgangsperiode gir staten også kompensasjon for bortfall av rammetilskot.",
        "text": "Ved samanslåing av kommunar eller fylke gir staten delvis kompensasjon for eingongskostnader som er direkte knytte til samanslåingsprosessen. I ein overgangsperiode gir staten også kompensasjon for bortfall av rammetilskot."
    },
    null,
    null,
    {
        "tag": "span",
        "class": "paragrafValue",
        "html": "§ 16.",
        "text": "§ 16."
    },
    {
        "tag": "span",
        "class": "paragrafTittel",
        "html": "<em class=\" \">Interkommunalt samarbeid</em>",
        "text": "Interkommunalt samarbeid"
    },
    {
        "tag": "p",
        "class": "avsnitt",
        "html": "Kommunar og fylkeskommunar som er med i interkommunalt samarbeid etter <a data-id=\"lov/1992-09-25-107/§27\" class=\" reference\" href=\"/lov/1992-09-25-107/%C2%A727\">kommunelova § 27</a>, lov om interkommunale selskap eller kommunal særlovgiving, kan innan eitt år frå iverksetjing av ei grenseendring seie opp deltakarforholdet sitt med ein frist på seks månader. Innan den same fristen kan også kvar av partane krevje at vedtektene for samarbeidet eller selskapsavtalen blir vurderte på nytt. Reglane i <a data-id=\"lov/1992-09-25-107/§27\" class=\" reference\" href=\"/lov/1992-09-25-107/%C2%A727\">kommunelova § 27</a> om å gå ut av interkommunalt samarbeid og reglane i lov om interkommunale selskap <a data-id=\"lov/1992-09-25-107/§30\" class=\" reference\" href=\"/lov/1992-09-25-107/%C2%A730\">§ 30</a> om å gå ut av interkommunale selskap, gjeld elles tilsvarande i slike tilfelle.",
        "text": "Kommunar og fylkeskommunar som er med i interkommunalt samarbeid etter kommunelova § 27, lov om interkommunale selskap eller kommunal særlovgiving, kan innan eitt år frå iverksetjing av ei grenseendring seie opp deltakarforholdet sitt med ein frist på seks månader. Innan den same fristen kan også kvar av partane krevje at vedtektene for samarbeidet eller selskapsavtalen blir vurderte på nytt. Reglane i kommunelova § 27 om å gå ut av interkommunalt samarbeid og reglane i lov om interkommunale selskap § 30 om å gå ut av interkommunale selskap, gjeld elles tilsvarande i slike tilfelle."
    },
    null,
    null,
    {
        "tag": "span",
        "class": "paragrafValue",
        "html": "§ 17.",
        "text": "§ 17."
    },
    {
        "tag": "span",
        "class": "paragrafTittel",
        "html": "<em class=\" \">Fullmakter for Kongen til å gi nærmare reglar for å setje i verk vedtak og til å gjere unntak frå gjeldande lover og forskrifter</em>",
        "text": "Fullmakter for Kongen til å gi nærmare reglar for å setje i verk vedtak og til å gjere unntak frå gjeldande lover og forskrifter"
    },
    {
        "tag": "p",
        "class": "avsnitt",
        "html": "Kongen kan gi nærmare reglar for å sikre gjennomføring av vedtak om grenseendring etter denne lova.",
        "text": "Kongen kan gi nærmare reglar for å sikre gjennomføring av vedtak om grenseendring etter denne lova."
    },
    {
        "tag": "p",
        "class": "avsnitt",
        "html": "Når det blir rekna som nødvendig for å gjennomføre vedtak om grenseendring, kan Kongen dessutan gjere unntak frå gjeldande reglar i lov eller forskrift. Unntak frå lov må knyttast til følgjande forhold:",
        "text": "Når det blir rekna som nødvendig for å gjennomføre vedtak om grenseendring, kan Kongen dessutan gjere unntak frå gjeldande reglar i lov eller forskrift. Unntak frå lov må knyttast til følgjande forhold:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">reglar om lovpålagte organ i stat, fylkeskommune eller kommune</td></tr>",
        "text": "a)\treglar om lovpålagte organ i stat, fylkeskommune eller kommune"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">reglar om lovfesta fristar, saksbehandlingsreglar o.a.</td></tr>",
        "text": "b)\treglar om lovfesta fristar, saksbehandlingsreglar o.a."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">reglar om forhold og vilkår for arbeidstakarar i stat, fylkeskommune eller kommune</td></tr>",
        "text": "c)\treglar om forhold og vilkår for arbeidstakarar i stat, fylkeskommune eller kommune"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">reglar om fristar og vilkår for å krevje inn eigedomsskatt.</td></tr>",
        "text": "d)\treglar om fristar og vilkår for å krevje inn eigedomsskatt."
    },
    {
        "tag": "h2",
        "class": "",
        "html": "Kapittel V. Økonomisk oppgjer ved grensejustering og deling av kommunar og fylke",
        "text": "Kapittel V. Økonomisk oppgjer ved grensejustering og deling av kommunar og fylke"
    },
    null,
    null,
    {
        "tag": "span",
        "class": "paragrafValue",
        "html": "§ 18.",
        "text": "§ 18."
    },
    {
        "tag": "span",
        "class": "paragrafTittel",
        "html": "<em class=\" \">Avtale om økonomisk oppgjer</em>",
        "text": "Avtale om økonomisk oppgjer"
    },
    {
        "tag": "p",
        "class": "avsnitt",
        "html": "Ved grensejustering og deling av kommunar og fylke skal det gjennomførast økonomisk oppgjer mellom kommunane og fylkeskommunane, dersom dei ikkje finn det unødvendig. Kommunane kan be Fylkesmannen om hjelp til å forhandle fram ein avtale om det økonomiske oppgjeret.",
        "text": "Ved grensejustering og deling av kommunar og fylke skal det gjennomførast økonomisk oppgjer mellom kommunane og fylkeskommunane, dersom dei ikkje finn det unødvendig. Kommunane kan be Fylkesmannen om hjelp til å forhandle fram ein avtale om det økonomiske oppgjeret."
    },
    {
        "tag": "p",
        "class": "avsnitt",
        "html": "Dersom partane ikkje blir samde om det økonomiske oppgjeret, skal det gjennomførast ved skjønn. Ved skjønnet skal reglane i <a data-id=\"lov/2001-06-15-70/§19\" class=\" reference\" href=\"/lov/2001-06-15-70/%C2%A719\">§§ 19-22</a> leggjast til grunn.",
        "text": "Dersom partane ikkje blir samde om det økonomiske oppgjeret, skal det gjennomførast ved skjønn. Ved skjønnet skal reglane i §§ 19-22 leggjast til grunn."
    },
    null,
    null,
    {
        "tag": "span",
        "class": "paragrafValue",
        "html": "§ 19.",
        "text": "§ 19."
    },
    {
        "tag": "span",
        "class": "paragrafTittel",
        "html": "<em class=\" \">Grensejusteringar</em>",
        "text": "Grensejusteringar"
    },
    {
        "tag": "p",
        "class": "avsnitt",
        "html": "Blir eit område skilt ut frå ein kommune eller eit fylke og lagt til ein annan kommune eller eit anna fylke, skal den retten som den første kommunen eller fylkeskommunen har til vegar, gater, bruer, offentlege plassar og annan forvaltningseigedom som fullt ut eller i svært stor grad tener vedkomande område, overførast til den andre kommunen eller fylkeskommunen.",
        "text": "Blir eit område skilt ut frå ein kommune eller eit fylke og lagt til ein annan kommune eller eit anna fylke, skal den retten som den første kommunen eller fylkeskommunen har til vegar, gater, bruer, offentlege plassar og annan forvaltningseigedom som fullt ut eller i svært stor grad tener vedkomande område, overførast til den andre kommunen eller fylkeskommunen."
    },
    {
        "tag": "p",
        "class": "avsnitt",
        "html": "Annan eigedom kan fordelast mellom kommunane eller fylkeskommunane, eller påbydast nytta i fellesskap, dersom dette er rimeleg og formålstenleg ut frå kommunale eller fylkeskommunale omsyn. Skjønnsnemnda, jf <a data-id=\"lov/2001-06-15-70/§23\" class=\" reference\" href=\"/lov/2001-06-15-70/%C2%A723\">§ 23</a>, avgjer i kva forhold delinga eller samarbeidet skal gå føre seg, og kan fastsetje nærmare vilkår.",
        "text": "Annan eigedom kan fordelast mellom kommunane eller fylkeskommunane, eller påbydast nytta i fellesskap, dersom dette er rimeleg og formålstenleg ut frå kommunale eller fylkeskommunale omsyn. Skjønnsnemnda, jf § 23, avgjer i kva forhold delinga eller samarbeidet skal gå føre seg, og kan fastsetje nærmare vilkår."
    },
    {
        "tag": "p",
        "class": "avsnitt",
        "html": "Skjønnsnemnda kan avgjere at gjeld som ein kommune eller fylkeskommune har stifta i samband med kjøp av eller påkostnad på eigedom som nemnt i første og andre ledd, heilt eller delvis skal takast over av den kommunen eller fylkeskommunen eigedommen blir overført til. Eventuelt kan det fastsetjast at vedkomande kommune eller fylkeskommune skal betale vederlag for eigedommen i pengar.",
        "text": "Skjønnsnemnda kan avgjere at gjeld som ein kommune eller fylkeskommune har stifta i samband med kjøp av eller påkostnad på eigedom som nemnt i første og andre ledd, heilt eller delvis skal takast over av den kommunen eller fylkeskommunen eigedommen blir overført til. Eventuelt kan det fastsetjast at vedkomande kommune eller fylkeskommune skal betale vederlag for eigedommen i pengar."
    },
    {
        "tag": "p",
        "class": "avsnitt",
        "html": "Dersom det ikkje blir teke særskilt avgjerd, skal rettar og plikter som ikkje er fordelte etter første til tredje ledd i denne paragrafen, bli att hos den opphavlege kommunen eller fylkeskommunen.",
        "text": "Dersom det ikkje blir teke særskilt avgjerd, skal rettar og plikter som ikkje er fordelte etter første til tredje ledd i denne paragrafen, bli att hos den opphavlege kommunen eller fylkeskommunen."
    },
    null,
    null,
    {
        "tag": "span",
        "class": "paragrafValue",
        "html": "§ 20.",
        "text": "§ 20."
    },
    {
        "tag": "span",
        "class": "paragrafTittel",
        "html": "<em class=\" \">Delingar</em>",
        "text": "Delingar"
    },
    {
        "tag": "p",
        "class": "avsnitt",
        "html": "Blir ein kommune eller eit fylke delt i to eller fleire kommunar eller fylke, eller blir ein kommune eller eit fylke delt og dei enkelte delane lagt til andre kommunar eller fylke, skal <a data-id=\"lov/2001-06-15-70/§19\" class=\" reference\" href=\"/lov/2001-06-15-70/%C2%A719\">§ 19</a> første ledd tilsvarande gjelde forvaltningseigedom som fullt ut eller i svært stor grad tener eitt bestemt område.",
        "text": "Blir ein kommune eller eit fylke delt i to eller fleire kommunar eller fylke, eller blir ein kommune eller eit fylke delt og dei enkelte delane lagt til andre kommunar eller fylke, skal § 19 første ledd tilsvarande gjelde forvaltningseigedom som fullt ut eller i svært stor grad tener eitt bestemt område."
    },
    {
        "tag": "p",
        "class": "avsnitt",
        "html": "Annan eigedom og andre plikter blir å fordele mellom dei kommunar eller fylkeskommunar områda blir lagt til. Fordelinga blir gjort på grunnlag av eit forholdstal som blir rekna ut etter skatteinntektene i dei siste fem åra i kvart av områda, med mindre skjønnsnemnda av særlege grunnar fastset noko anna. Så framt det er mogleg, skal oppgjeret gjennomførast slik:",
        "text": "Annan eigedom og andre plikter blir å fordele mellom dei kommunar eller fylkeskommunar områda blir lagt til. Fordelinga blir gjort på grunnlag av eit forholdstal som blir rekna ut etter skatteinntektene i dei siste fem åra i kvart av områda, med mindre skjønnsnemnda av særlege grunnar fastset noko anna. Så framt det er mogleg, skal oppgjeret gjennomførast slik:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Fast eigedom blir lagt til den kommunen eller fylkeskommunen som må reknast som mest rettkomen til den ut frå folketalet og innbyggjarane sine behov og plasseringa av eigedommen – også i høve til andre anlegg.</td></tr>",
        "text": "1.\tFast eigedom blir lagt til den kommunen eller fylkeskommunen som må reknast som mest rettkomen til den ut frå folketalet og innbyggjarane sine behov og plasseringa av eigedommen – også i høve til andre anlegg."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Gjeld blir fordelt i forhold til dei omsetjelege verdiane som blir overtekne.</td></tr>",
        "text": "2.\tGjeld blir fordelt i forhold til dei omsetjelege verdiane som blir overtekne."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Andre tilgodehavande og plikter blir overtekne av den kommunen eller fylkeskommunen som etter forholda blir rekna som nærmast til å overta dei.</td></tr>",
        "text": "3.\tAndre tilgodehavande og plikter blir overtekne av den kommunen eller fylkeskommunen som etter forholda blir rekna som nærmast til å overta dei."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Anlegg med rettar og plikter som det etter delinga ikkje er rimeleg at nokon enkelt kommune eller fylkeskommune tek over, kan påbydast nytta i fellesskap av to eller fleire av kommunane eller fylkeskommunane.</td></tr>",
        "text": "4.\tAnlegg med rettar og plikter som det etter delinga ikkje er rimeleg at nokon enkelt kommune eller fylkeskommune tek over, kan påbydast nytta i fellesskap av to eller fleire av kommunane eller fylkeskommunane."
    },
    {
        "tag": "p",
        "class": "avsnitt",
        "html": "Har nokon kommune eller fylkeskommune ved fordelinga av rettar og plikter teke over meir eller mindre enn det som følgjer av forholdstalet, skal det jamnast ut i pengar.",
        "text": "Har nokon kommune eller fylkeskommune ved fordelinga av rettar og plikter teke over meir eller mindre enn det som følgjer av forholdstalet, skal det jamnast ut i pengar."
    },
    null,
    null,
    {
        "tag": "span",
        "class": "paragrafValue",
        "html": "§ 21.",
        "text": "§ 21."
    },
    {
        "tag": "span",
        "class": "paragrafTittel",
        "html": "<em class=\" \">Erstatning</em>",
        "text": "Erstatning"
    },
    {
        "tag": "p",
        "class": "avsnitt",
        "html": "Dersom ein kommune eller fylkeskommune etter det oppgjeret som blir gjennomført i samsvar med <a data-id=\"lov/2001-06-15-70/§19\" class=\" reference\" href=\"/lov/2001-06-15-70/%C2%A719\">§§ 19</a> eller <a data-id=\"lov/2001-06-15-70/§20\" class=\" reference\" href=\"/lov/2001-06-15-70/%C2%A720\">20</a>, blir vesentleg svekt økonomisk, kan ein annan av kommunane eller fylkeskommunane, der det blir rekna som rimeleg, påleggjast å betale erstatning, som blir betalt med ein eingongssum eller i årlege ratar i ein viss overgangsperiode.",
        "text": "Dersom ein kommune eller fylkeskommune etter det oppgjeret som blir gjennomført i samsvar med §§ 19 eller 20, blir vesentleg svekt økonomisk, kan ein annan av kommunane eller fylkeskommunane, der det blir rekna som rimeleg, påleggjast å betale erstatning, som blir betalt med ein eingongssum eller i årlege ratar i ein viss overgangsperiode."
    },
    null,
    null,
    {
        "tag": "span",
        "class": "paragrafValue",
        "html": "§ 22.",
        "text": "§ 22."
    },
    {
        "tag": "span",
        "class": "paragrafTittel",
        "html": "<em class=\" \">Garantiar</em>",
        "text": "Garantiar"
    },
    {
        "tag": "p",
        "class": "avsnitt",
        "html": "Kommunal eller fylkeskommunal garanti for gjeld eller plikter som er knytte til fast eigedom eller bedrift, skal ved grensejustering og deling takast over av den kommunen eller fylkeskommunen der eigedommen eller bedrifta ligg etter grenseendringa.",
        "text": "Kommunal eller fylkeskommunal garanti for gjeld eller plikter som er knytte til fast eigedom eller bedrift, skal ved grensejustering og deling takast over av den kommunen eller fylkeskommunen der eigedommen eller bedrifta ligg etter grenseendringa."
    },
    {
        "tag": "p",
        "class": "avsnitt",
        "html": "Ved deling av kommunar eller fylkeskommunar skal garantiar for gjeld eller plikter som ikkje er knytte til fast eigedom eller bedrift, fordelast mellom dei nye kommunane eller fylkeskommunane etter forholdstalet for det økonomiske oppgjeret i det heile.",
        "text": "Ved deling av kommunar eller fylkeskommunar skal garantiar for gjeld eller plikter som ikkje er knytte til fast eigedom eller bedrift, fordelast mellom dei nye kommunane eller fylkeskommunane etter forholdstalet for det økonomiske oppgjeret i det heile."
    },
    null,
    null,
    {
        "tag": "span",
        "class": "paragrafValue",
        "html": "§ 23.",
        "text": "§ 23."
    },
    {
        "tag": "span",
        "class": "paragrafTittel",
        "html": "<em class=\" \">Skjønnsnemnd og overskjønnsnemnd</em>",
        "text": "Skjønnsnemnd og overskjønnsnemnd"
    },
    {
        "tag": "p",
        "class": "avsnitt",
        "html": "Kommune eller fylkeskommune som er omfatta av grenseendring etter denne lova, kan innan eitt år etter at vedtaket er sett i verk, krevje at det økonomiske oppgjeret – eller delar av det – skal fastsetjast ved skjønn, såframt partane først har prøvd å kome til semje om eit økonomisk oppgjer.",
        "text": "Kommune eller fylkeskommune som er omfatta av grenseendring etter denne lova, kan innan eitt år etter at vedtaket er sett i verk, krevje at det økonomiske oppgjeret – eller delar av det – skal fastsetjast ved skjønn, såframt partane først har prøvd å kome til semje om eit økonomisk oppgjer."
    },
    {
        "tag": "p",
        "class": "avsnitt",
        "html": "Til å fastsetje slikt skjønn nemner departementet opp ei skjønnsnemnd på tre medlemmer med varamedlemmer. Nemnda skal ha ein funksjonsperiode på fire år.",
        "text": "Til å fastsetje slikt skjønn nemner departementet opp ei skjønnsnemnd på tre medlemmer med varamedlemmer. Nemnda skal ha ein funksjonsperiode på fire år."
    },
    {
        "tag": "p",
        "class": "avsnitt",
        "html": "Kvar av partane kan innan to månader etter at dei har teke i mot avgjerda til skjønnsnemnda, reise saka for ei overskjønnsnemnd til endeleg avgjerd. Departementet nemner opp overskjønnsnemnda, som skal ha tre medlemmer med varamedlemmer. Nemnda skal ha ein funksjonsperiode på fire år.",
        "text": "Kvar av partane kan innan to månader etter at dei har teke i mot avgjerda til skjønnsnemnda, reise saka for ei overskjønnsnemnd til endeleg avgjerd. Departementet nemner opp overskjønnsnemnda, som skal ha tre medlemmer med varamedlemmer. Nemnda skal ha ein funksjonsperiode på fire år."
    },
    {
        "tag": "p",
        "class": "avsnitt",
        "html": "Leiarane i nemndene og deira varamedlemmer skal ha dei eigenskapane som er føreskrivne for dommarar, jf <a data-id=\"lov/1915-08-13-5/§53\" class=\" reference\" href=\"/lov/1915-08-13-5/%C2%A753\">domstolslova §§ 53</a> og <a data-id=\"lov/1915-08-13-5/§54\" class=\" reference\" href=\"/lov/1915-08-13-5/%C2%A754\">54</a> andre ledd. Reglane i domstolslova kapittel 6 om ugildskap gjeld tilsvarande for medlemmene av skjønnsnemnda og overskjønnsnemnda. Departementet avgjer spørsmål om ugildskap for leiarane i nemndene og deira varamedlemmer. Elles blir slike spørsmål avgjort av vedkomande nemndleiar.",
        "text": "Leiarane i nemndene og deira varamedlemmer skal ha dei eigenskapane som er føreskrivne for dommarar, jf domstolslova §§ 53 og 54 andre ledd. Reglane i domstolslova kapittel 6 om ugildskap gjeld tilsvarande for medlemmene av skjønnsnemnda og overskjønnsnemnda. Departementet avgjer spørsmål om ugildskap for leiarane i nemndene og deira varamedlemmer. Elles blir slike spørsmål avgjort av vedkomande nemndleiar."
    },
    null,
    null,
    {
        "tag": "span",
        "class": "paragrafValue",
        "html": "§ 24.",
        "text": "§ 24."
    },
    {
        "tag": "span",
        "class": "paragrafTittel",
        "html": "<em class=\" \">Saksbehandling og dekning av kostnader ved skjønn</em>",
        "text": "Saksbehandling og dekning av kostnader ved skjønn"
    },
    {
        "tag": "p",
        "class": "avsnitt",
        "html": "Den av partane som reiser ei sak for skjønnsnemnda til avgjerd, skal gi ei utgreiing om kravet sitt og dei faktiske forholda som kravet byggjer på. Nemnda skal innhente synspunkt frå motparten og kan elles påleggje kvar av partane å kome med ytterlegare opplysningar. Skjønnsnemnda bør så tidleg som mogleg kalle inn partane til ein konferanse der saka blir gjennomgått i hovudtrekk og det elles blir teke nødvendige avgjerder om behandlinga av saka.",
        "text": "Den av partane som reiser ei sak for skjønnsnemnda til avgjerd, skal gi ei utgreiing om kravet sitt og dei faktiske forholda som kravet byggjer på. Nemnda skal innhente synspunkt frå motparten og kan elles påleggje kvar av partane å kome med ytterlegare opplysningar. Skjønnsnemnda bør så tidleg som mogleg kalle inn partane til ein konferanse der saka blir gjennomgått i hovudtrekk og det elles blir teke nødvendige avgjerder om behandlinga av saka."
    },
    {
        "tag": "p",
        "class": "avsnitt",
        "html": "Skjønnsnemnda og overskjønnsnemnda fastset spørsmålet om dekning av kostnader, mellom anna om fordeling av utgiftene mellom partane når dette synest rimeleg. Departementet svarer for godtgjersle og andre utgifter til medlemmene i nemndene. Departementet gir nærmare reglar om godtgjersle og utgiftsdekning.",
        "text": "Skjønnsnemnda og overskjønnsnemnda fastset spørsmålet om dekning av kostnader, mellom anna om fordeling av utgiftene mellom partane når dette synest rimeleg. Departementet svarer for godtgjersle og andre utgifter til medlemmene i nemndene. Departementet gir nærmare reglar om godtgjersle og utgiftsdekning."
    },
    {
        "tag": "h2",
        "class": "",
        "html": "Kapittel VI. Gjennomføring av vedtak om samanslåing",
        "text": "Kapittel VI. Gjennomføring av vedtak om samanslåing"
    },
    null,
    null,
    {
        "tag": "span",
        "class": "paragrafValue",
        "html": "§ 25.",
        "text": "§ 25."
    },
    {
        "tag": "span",
        "class": "paragrafTittel",
        "html": "<em class=\" \">Felles kommunestyre- eller fylkestingsmøte</em>",
        "text": "Felles kommunestyre- eller fylkestingsmøte"
    },
    {
        "tag": "p",
        "class": "avsnitt",
        "html": "Når det er gjort vedtak om samanslåing av to eller fleire kommunar, skal Fylkesmannen snarast mogleg kalle saman til eit felles møte med dei aktuelle kommunestyra. Ved samanslåing av fylke eller kommunar som ligg i ulike fylke, kallar departementet saman fylkestinga eller kommunestyra. På slike fellesmøte skal følgjande saker drøftast:",
        "text": "Når det er gjort vedtak om samanslåing av to eller fleire kommunar, skal Fylkesmannen snarast mogleg kalle saman til eit felles møte med dei aktuelle kommunestyra. Ved samanslåing av fylke eller kommunar som ligg i ulike fylke, kallar departementet saman fylkestinga eller kommunestyra. På slike fellesmøte skal følgjande saker drøftast:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">forslag til namn på den nye kommunen eller det nye fylket</td></tr>",
        "text": "a)\tforslag til namn på den nye kommunen eller det nye fylket"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td><td class=\" morTableVerticalAlignTop morTableAlignLeft\">talet på medlemmer i det nye kommunestyret eller fylkestinget</td></tr>",
        "text": "b)\ttalet på medlemmer i det nye kommunestyret eller fylkestinget"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">kriterium for samansetjing av og funksjonar til fellesnemnd etter <a data-id=\"lov/2001-06-15-70/§26\" class=\" reference\" href=\"/lov/2001-06-15-70/%C2%A726\">§ 26</a> i denne lova</td></tr>",
        "text": "c)\tkriterium for samansetjing av og funksjonar til fellesnemnd etter § 26 i denne lova"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">val av revisjonseining for verksemda i fellesnemnda</td></tr>",
        "text": "d)\tval av revisjonseining for verksemda i fellesnemnda"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">oppretting av eventuelle andre fellesorgan for å sikre gjennomføringa av samanslåinga.</td></tr>",
        "text": "e)\toppretting av eventuelle andre fellesorgan for å sikre gjennomføringa av samanslåinga."
    },
    null,
    null,
    {
        "tag": "span",
        "class": "paragrafValue",
        "html": "§ 26.",
        "text": "§ 26."
    },
    {
        "tag": "span",
        "class": "paragrafTittel",
        "html": "<em class=\" \">Fellesnemnd</em>",
        "text": "Fellesnemnd"
    },
    {
        "tag": "p",
        "class": "avsnitt",
        "html": "Ved samanslåing av kommunar eller fylkeskommunar skal det opprettast ei fellesnemnd til å samordne og ta seg av førebuinga av samanslåinga. Nemnda skal setjast saman slik at ho speglar av innbyggjartalet i dei enkelte kommunane eller fylkeskommunane. Det skal likevel vere minimum fem medlemmer i nemnda frå kvar kommune eller fylkeskommune. Fellesnemnda blir valt av og blant medlemmene i kommunestyret eller fylkestinget. Nemnda vel sjølv leiaren og nestleiaren i nemnda. Reglane i kommunelova om val og saksbehandling i folkevalde organ gjeld elles tilsvarande.",
        "text": "Ved samanslåing av kommunar eller fylkeskommunar skal det opprettast ei fellesnemnd til å samordne og ta seg av førebuinga av samanslåinga. Nemnda skal setjast saman slik at ho speglar av innbyggjartalet i dei enkelte kommunane eller fylkeskommunane. Det skal likevel vere minimum fem medlemmer i nemnda frå kvar kommune eller fylkeskommune. Fellesnemnda blir valt av og blant medlemmene i kommunestyret eller fylkestinget. Nemnda vel sjølv leiaren og nestleiaren i nemnda. Reglane i kommunelova om val og saksbehandling i folkevalde organ gjeld elles tilsvarande."
    },
    {
        "tag": "p",
        "class": "avsnitt",
        "html": "Kommunane eller fylkeskommunane kan også opprette eit felles partssamansett utval etter <a data-id=\"lov/1992-09-25-107/§25\" class=\" reference\" href=\"/lov/1992-09-25-107/%C2%A725\">kommunelova § 25</a> for behandling av saker som gjeld forholdet mellom den nye eininga som arbeidsgivar og dei tilsette.",
        "text": "Kommunane eller fylkeskommunane kan også opprette eit felles partssamansett utval etter kommunelova § 25 for behandling av saker som gjeld forholdet mellom den nye eininga som arbeidsgivar og dei tilsette."
    },
    {
        "tag": "p",
        "class": "avsnitt",
        "html": "Fellesnemnda skal ta hand om det førebuande arbeidet med budsjettet for det første driftsåret etter at samanslåinga er sett i verk. Nemnda skal i sin virkeperiode gi fråsegn til departementet om årsbudsjetta for dei kommunane eller fylkeskommunane saka gjeld.",
        "text": "Fellesnemnda skal ta hand om det førebuande arbeidet med budsjettet for det første driftsåret etter at samanslåinga er sett i verk. Nemnda skal i sin virkeperiode gi fråsegn til departementet om årsbudsjetta for dei kommunane eller fylkeskommunane saka gjeld."
    },
    {
        "tag": "p",
        "class": "avsnitt",
        "html": "Andre arbeidsoppgåver og fullmakter for nemnda blir fastsette i reglement som må vedtakast i alle kommunestyra eller fylkestinga. Kvar av kommunane eller fylkeskommunane kan be departementet om å ta avgjerd i slike spørsmål dersom det ikkje er mogleg å kome til semje.",
        "text": "Andre arbeidsoppgåver og fullmakter for nemnda blir fastsette i reglement som må vedtakast i alle kommunestyra eller fylkestinga. Kvar av kommunane eller fylkeskommunane kan be departementet om å ta avgjerd i slike spørsmål dersom det ikkje er mogleg å kome til semje."
    },
    {
        "tag": "p",
        "class": "avsnitt",
        "html": "Nemnda kan få fullmakt til å tilsetje personale i den nye eininga. Dette gjeld også kommunestyret/fylkestinget si fullmakt til å tilsetje administrasjonssjef og revisor.",
        "text": "Nemnda kan få fullmakt til å tilsetje personale i den nye eininga. Dette gjeld også kommunestyret/fylkestinget si fullmakt til å tilsetje administrasjonssjef og revisor."
    },
    {
        "tag": "p",
        "class": "avsnitt",
        "html": "Fellesnemnda kan gi eit arbeidsutval myndigheit til å gjere vedtak i enkeltsaker eller i saker som ikkje er av prinsipiell <a data-id=\"lov/2001-06-15-70/a\" class=\" reference\" href=\"/lov/2001-06-15-70/a\">art.  </a>",
        "text": "Fellesnemnda kan gi eit arbeidsutval myndigheit til å gjere vedtak i enkeltsaker eller i saker som ikkje er av prinsipiell art.  "
    },
    {
        "tag": "p",
        "class": "avsnitt",
        "html": "Reglane i kommunelova om møte- og talerett for ordførar, leiar av kommuneråd eller fylkesråd, administrasjonssjef og tilsette gjeld tilsvarande for nemnda. Reglane i § 59 om lovlegkontroll gjeld tilsvarande for avgjerder fellesnemnda tek.",
        "text": "Reglane i kommunelova om møte- og talerett for ordførar, leiar av kommuneråd eller fylkesråd, administrasjonssjef og tilsette gjeld tilsvarande for nemnda. Reglane i § 59 om lovlegkontroll gjeld tilsvarande for avgjerder fellesnemnda tek."
    },
    {
        "tag": "p",
        "class": "avsnitt",
        "html": "Funksjonsperioden for fellesnemnda går ut når det nye kommunestyret eller fylkestinget er konstituert etter reglane i <a data-id=\"lov/2001-06-15-70/§27\" class=\" reference\" href=\"/lov/2001-06-15-70/%C2%A727\">§ 27</a>.",
        "text": "Funksjonsperioden for fellesnemnda går ut når det nye kommunestyret eller fylkestinget er konstituert etter reglane i § 27."
    },
    null,
    null,
    {
        "tag": "span",
        "class": "paragrafValue",
        "html": "§ 27.",
        "text": "§ 27."
    },
    {
        "tag": "span",
        "class": "paragrafTittel",
        "html": "<em class=\" \">Konstituering av nytt kommunestyre eller fylkesting</em>",
        "text": "Konstituering av nytt kommunestyre eller fylkesting"
    },
    {
        "tag": "p",
        "class": "avsnitt",
        "html": "Når det er gjennomført val til kommunestyre eller fylkesting i løpet av september månad året før ei samanslåing blir sett i verk, skal det nyvalte kommunestyret eller fylkestinget kallast saman til konstituerande møte innan utgangen av oktober månad. Leiaren av fellesnemnda kallar saman og leier møtet inntil ny ordførar er valt. Elles gjeld reglane i <a data-id=\"lov/1992-09-25-107/§17\" class=\" reference\" href=\"/lov/1992-09-25-107/%C2%A717\">kommunelova § 17</a> nr. 1-3 om konstituerande møte mv. i kommunestyre og fylkesting.",
        "text": "Når det er gjennomført val til kommunestyre eller fylkesting i løpet av september månad året før ei samanslåing blir sett i verk, skal det nyvalte kommunestyret eller fylkestinget kallast saman til konstituerande møte innan utgangen av oktober månad. Leiaren av fellesnemnda kallar saman og leier møtet inntil ny ordførar er valt. Elles gjeld reglane i kommunelova § 17 nr. 1-3 om konstituerande møte mv. i kommunestyre og fylkesting."
    },
    {
        "tag": "p",
        "class": "avsnitt",
        "html": "Funksjonsperioden for kommunestyra og fylkestinga i dei kommunane og fylkeskommunane som skal slåast saman, varer inntil tidspunktet for iverksetjing av samanslåinga. Deira ansvar og fullmakter er likevel avgrensa til det som er nødvendig for å avslutte verksemda i dei eksisterande einingane.",
        "text": "Funksjonsperioden for kommunestyra og fylkestinga i dei kommunane og fylkeskommunane som skal slåast saman, varer inntil tidspunktet for iverksetjing av samanslåinga. Deira ansvar og fullmakter er likevel avgrensa til det som er nødvendig for å avslutte verksemda i dei eksisterande einingane."
    },
    null,
    null,
    {
        "tag": "span",
        "class": "paragrafValue",
        "html": "§ 28.",
        "text": "§ 28."
    },
    {
        "tag": "span",
        "class": "paragrafTittel",
        "html": "<em class=\" \">Lovlegkontroll</em>",
        "text": "Lovlegkontroll"
    },
    {
        "tag": "p",
        "class": "avsnitt",
        "html": "Departementet fører kontroll med lovlegheita av budsjettvedtaka i kommunar og fylkeskommunar når utgreiing om samanslåing er sett i gang.",
        "text": "Departementet fører kontroll med lovlegheita av budsjettvedtaka i kommunar og fylkeskommunar når utgreiing om samanslåing er sett i gang."
    },
    {
        "tag": "h2",
        "class": "",
        "html": "Kapittel VII. Iverksetjing. Overgangsreglar, oppheving av andre lover",
        "text": "Kapittel VII. Iverksetjing. Overgangsreglar, oppheving av andre lover"
    },
    null,
    null,
    {
        "tag": "span",
        "class": "paragrafValue",
        "html": "§ 29.",
        "text": "§ 29."
    },
    {
        "tag": "span",
        "class": "paragrafTittel",
        "html": "<em class=\" \">Iverksetjing o.a.</em>",
        "text": "Iverksetjing o.a."
    },
    {
        "tag": "p",
        "class": "avsnitt",
        "html": "Lova tek til å gjelde frå det tidspunktet Kongen fastset.",
        "text": "Lova tek til å gjelde frå det tidspunktet Kongen fastset."
    },
    {
        "tag": "p",
        "class": "avsnitt",
        "html": "Frå same tid blir lov om endring i kommunal inndeling <a data-id=\"lov/1956-12-21-3\" class=\" reference\" href=\"/lov/1956-12-21-3\">21. desember 1956 nr. 3</a> oppheva.",
        "text": "Frå same tid blir lov om endring i kommunal inndeling 21. desember 1956 nr. 3 oppheva."
    },
    null,
    null,
    {
        "tag": "span",
        "class": "paragrafValue",
        "html": "§ 30.",
        "text": "§ 30."
    },
    {
        "tag": "span",
        "class": "paragrafTittel",
        "html": "Overgangsreglar",
        "text": "Overgangsreglar"
    },
    {
        "tag": "p",
        "class": "avsnitt",
        "html": "Når det er sett i gang økonomisk oppgjer mellom kommunar etter reglane i <a data-id=\"lov/1956-12-21-3\" class=\" reference\" href=\"/lov/1956-12-21-3\">lov 21. desember 1956 nr. 3</a>, skal oppgjeret avsluttast etter nemnte lov <a data-id=\"lov/1956-12-21-3/kapii\" class=\" reference\" href=\"/lov/1956-12-21-3/kapii\">kapittel II</a> om ikkje partane blir samde om å leggje reglane i denne lova til grunn. Saker som er under behandling i skjønnsnemnda eller overskjønnsnemnda, blir avslutta i samsvar med reglane i den nemnte lova.",
        "text": "Når det er sett i gang økonomisk oppgjer mellom kommunar etter reglane i lov 21. desember 1956 nr. 3, skal oppgjeret avsluttast etter nemnte lov kapittel II om ikkje partane blir samde om å leggje reglane i denne lova til grunn. Saker som er under behandling i skjønnsnemnda eller overskjønnsnemnda, blir avslutta i samsvar med reglane i den nemnte lova."
    }
]