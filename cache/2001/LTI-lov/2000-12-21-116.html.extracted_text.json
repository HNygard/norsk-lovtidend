[
    {
        "tag": "p",
        "class": "marg",
        "html": "<a data-id=\"forarbeid/otprp-78-199900\" class=\" reference\" href=\"/forarbeid/otprp-78-199900\">Ot.prp.nr.78 (1999–2000)</a>, <a data-id=\"forarbeid/inns-o-9-200001\" class=\" reference\" href=\"/forarbeid/inns-o-9-200001\">Innst.O.nr.9 (2000–2001)</a> og <a data-id=\"forarbeid/besl-o-8-200001\" class=\" reference\" href=\"/forarbeid/besl-o-8-200001\">Besl.O.nr.8 (2000–2001)</a>. Odels- og lagtingsvedtak hhv. 14. og 23. november 2000. Fremmet av Finansdepartementet.",
        "text": "Ot.prp.nr.78 (1999–2000), Innst.O.nr.9 (2000–2001) og Besl.O.nr.8 (2000–2001). Odels- og lagtingsvedtak hhv. 14. og 23. november 2000. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I <a data-id=\"lov/1969-06-19-66\" class=\" reference\" href=\"/lov/1969-06-19-66\">lov 19. juni 1969 nr. 66</a> om merverdiavgift blir desse endringane gjort:",
        "text": "I lov 19. juni 1969 nr. 66 om merverdiavgift blir desse endringane gjort:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "§ 42 blir oppheva.",
        "text": "§ 42 blir oppheva."
    },
    {
        "tag": "p",
        "class": "marg",
        "html": "§ 43 skal lyde:",
        "text": "§ 43 skal lyde:"
    },
    {
        "tag": "p",
        "class": "avsnitt",
        "html": "Registreringspliktig næringsdrivende anses avgiftspliktig for sin omsetning i den utstrekning det ikke ved registrering og dokumentasjon av regnskapsopplysninger foretatt i samsvar med regnskapsregelverket, ved annet regnskapsmateriale eller på annen måte som avgiftsmyndighetene godkjenner, godtgjøres at det ikke skal betales avgift av omsetningen.",
        "text": "Registreringspliktig næringsdrivende anses avgiftspliktig for sin omsetning i den utstrekning det ikke ved registrering og dokumentasjon av regnskapsopplysninger foretatt i samsvar med regnskapsregelverket, ved annet regnskapsmateriale eller på annen måte som avgiftsmyndighetene godkjenner, godtgjøres at det ikke skal betales avgift av omsetningen."
    },
    {
        "tag": "p",
        "class": "marg",
        "html": "§ 44 første ledd skal lyde:",
        "text": "§ 44 første ledd skal lyde:"
    },
    {
        "tag": "p",
        "class": "avsnitt",
        "html": "Salgsdokument som omhandler avgiftspliktige varer og tjenester kan ikke utstedes før ved levering med mindre annet bestemmes av departementet.",
        "text": "Salgsdokument som omhandler avgiftspliktige varer og tjenester kan ikke utstedes før ved levering med mindre annet bestemmes av departementet."
    },
    {
        "tag": "p",
        "class": "marg",
        "html": "§ 45 skal lyde:",
        "text": "§ 45 skal lyde:"
    },
    {
        "tag": "p",
        "class": "avsnitt",
        "html": "Departementet kan gi forskrifter om plikt til registrering og dokumentasjon av regnskapsopplysninger, herunder om innhold av salgsdokumenter for den som er pliktig å sende oppgave over omsetning m.v. etter denne lov eller i henhold til bestemmelser gitt med hjemmel i denne lov for så vidt gjelder de beløp som skal medtas på oppgaven.",
        "text": "Departementet kan gi forskrifter om plikt til registrering og dokumentasjon av regnskapsopplysninger, herunder om innhold av salgsdokumenter for den som er pliktig å sende oppgave over omsetning m.v. etter denne lov eller i henhold til bestemmelser gitt med hjemmel i denne lov for så vidt gjelder de beløp som skal medtas på oppgaven."
    },
    {
        "tag": "p",
        "class": "marg",
        "html": "§ 46 skal lyde:",
        "text": "§ 46 skal lyde:"
    },
    {
        "tag": "p",
        "class": "avsnitt",
        "html": "Den som er pliktig å sende oppgave over omsetning m.v. etter denne lov eller i henhold til bestemmelser gitt med hjemmel i denne lov, skal uten opphold legge fram, utlevere eller sende inn registrerte og dokumenterte regnskapsopplysninger, regnskapsmateriale og andre dokumenter av betydning for avgiftskontrollen når avgiftsmyndighetene forlanger det. Det skal også gis fullstendige opplysninger om forhold som myndighetene finner kan ha betydning for kontrollen. Det samme gjelder den som er pålagt regnskapsplikt etter <a data-id=\"lov/1998-07-17-56/§1-2\" class=\" reference\" href=\"/lov/1998-07-17-56/%C2%A71-2\">regnskapsloven § 1-2</a> tredje ledd.",
        "text": "Den som er pliktig å sende oppgave over omsetning m.v. etter denne lov eller i henhold til bestemmelser gitt med hjemmel i denne lov, skal uten opphold legge fram, utlevere eller sende inn registrerte og dokumenterte regnskapsopplysninger, regnskapsmateriale og andre dokumenter av betydning for avgiftskontrollen når avgiftsmyndighetene forlanger det. Det skal også gis fullstendige opplysninger om forhold som myndighetene finner kan ha betydning for kontrollen. Det samme gjelder den som er pålagt regnskapsplikt etter regnskapsloven § 1-2 tredje ledd."
    },
    {
        "tag": "p",
        "class": "avsnitt",
        "html": "Den næringsdrivende og de personer som er i hans tjeneste eller bistår ham, skal yte nødvendig veiledning og bistand og gi adgang til kontor- og bedriftslokaler. Det samme gjelder den som er pålagt regnskapsplikt etter <a data-id=\"lov/1998-07-17-56/§1-2\" class=\" reference\" href=\"/lov/1998-07-17-56/%C2%A71-2\">regnskapsloven § 1-2</a> tredje ledd.",
        "text": "Den næringsdrivende og de personer som er i hans tjeneste eller bistår ham, skal yte nødvendig veiledning og bistand og gi adgang til kontor- og bedriftslokaler. Det samme gjelder den som er pålagt regnskapsplikt etter regnskapsloven § 1-2 tredje ledd."
    },
    {
        "tag": "p",
        "class": "avsnitt",
        "html": "Andre næringsdrivende enn de som er nevnt i første ledd skal når avgiftsmyndighetene forlanger det, sende gjenpart av næringsoppgave til ligningsmyndighetene og gi de opplysninger om virksomheten som kreves. Det samme gjelder for gjenpart av årsregnskap og årsberetning dersom dette foreligger.",
        "text": "Andre næringsdrivende enn de som er nevnt i første ledd skal når avgiftsmyndighetene forlanger det, sende gjenpart av næringsoppgave til ligningsmyndighetene og gi de opplysninger om virksomheten som kreves. Det samme gjelder for gjenpart av årsregnskap og årsberetning dersom dette foreligger."
    },
    {
        "tag": "p",
        "class": "marg",
        "html": "§ 72 nr. 2 første ledd skal lyde:",
        "text": "§ 72 nr. 2 første ledd skal lyde:"
    },
    {
        "tag": "p",
        "class": "avsnitt",
        "html": "Den som forsettlig unnlater å la seg registrere etter bestemmelsene i kap. VII eller å sende omsetningsoppgave etter bestemmelsen i kap. VIII eller kap. X, eller overtrer regnskaps- eller dokumentasjonsbestemmelsene i kap. XI eller bestemmelsene om opplysningsplikt i kap. XII, straffes med bøter eller fengsel inntil 3 måneder. Det samme gjelder overtredelse av forskrift gitt i medhold av disse bestemmelsene eller forskrifter om registrering og dokumentasjon av regnskapsopplysninger gitt i medhold av denne lov.",
        "text": "Den som forsettlig unnlater å la seg registrere etter bestemmelsene i kap. VII eller å sende omsetningsoppgave etter bestemmelsen i kap. VIII eller kap. X, eller overtrer regnskaps- eller dokumentasjonsbestemmelsene i kap. XI eller bestemmelsene om opplysningsplikt i kap. XII, straffes med bøter eller fengsel inntil 3 måneder. Det samme gjelder overtredelse av forskrift gitt i medhold av disse bestemmelsene eller forskrifter om registrering og dokumentasjon av regnskapsopplysninger gitt i medhold av denne lov."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "marg",
        "html": "§ 57 skal lyde:",
        "text": "§ 57 skal lyde:"
    },
    {
        "tag": "p",
        "class": "avsnitt",
        "html": "Vedtak etter kap. XIII og § 73 kan påklages til Klagenemnda for merverdiavgift. Klage til nemnda tas ikke under behandling uten samtykke av nemndas leder når klagegjenstandens verdi er under 15.000 kroner, renter ikke medregnet. Denne avgjørelsen kan ikke påklages. Klage som ikke tas under behandling i nemnda, avgjøres av Skattedirektoratet. Departementet avgjør hvilket organ som skal være klageinstans for andre vedtak etter denne lov.",
        "text": "Vedtak etter kap. XIII og § 73 kan påklages til Klagenemnda for merverdiavgift. Klage til nemnda tas ikke under behandling uten samtykke av nemndas leder når klagegjenstandens verdi er under 15.000 kroner, renter ikke medregnet. Denne avgjørelsen kan ikke påklages. Klage som ikke tas under behandling i nemnda, avgjøres av Skattedirektoratet. Departementet avgjør hvilket organ som skal være klageinstans for andre vedtak etter denne lov."
    },
    {
        "tag": "p",
        "class": "avsnitt",
        "html": "Klagenemnda består av en leder og fire andre medlemmer, hver med ett varamedlem, som alle oppnevnes av departementet.",
        "text": "Klagenemnda består av en leder og fire andre medlemmer, hver med ett varamedlem, som alle oppnevnes av departementet."
    },
    {
        "tag": "p",
        "class": "avsnitt",
        "html": "Departementet kan beslutte at Klagenemnda skal organiseres i to avdelinger. Begge avdelinger skal da ha en slik sammensetning som følger av annet ledd.",
        "text": "Departementet kan beslutte at Klagenemnda skal organiseres i to avdelinger. Begge avdelinger skal da ha en slik sammensetning som følger av annet ledd."
    },
    {
        "tag": "p",
        "class": "avsnitt",
        "html": "Klagenemnda er beslutningsdyktig når minst tre medlemmer, herunder leder eller dennes varamedlem, er til stede. Står stemmetallet likt, gjør leders eller dennes varamedlems stemme utslaget. Leder og dennes varamedlem skal oppfylle vilkårene for å være herreds- og byrettsdommer.",
        "text": "Klagenemnda er beslutningsdyktig når minst tre medlemmer, herunder leder eller dennes varamedlem, er til stede. Står stemmetallet likt, gjør leders eller dennes varamedlems stemme utslaget. Leder og dennes varamedlem skal oppfylle vilkårene for å være herreds- og byrettsdommer."
    },
    {
        "tag": "p",
        "class": "avsnitt",
        "html": "Departementet gir nærmere forskrifter om Klagenemndas organisasjon og saksbehandling.",
        "text": "Departementet gir nærmere forskrifter om Klagenemndas organisasjon og saksbehandling."
    },
    {
        "tag": "p",
        "class": "marg",
        "html": "§ 58 tredje ledd blir oppheva.",
        "text": "§ 58 tredje ledd blir oppheva."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Endringane under I tek til å gjelde frå og med 1. januar 2001. Endringane under II tek til å gjelde straks.",
        "text": "Endringane under I tek til å gjelde frå og med 1. januar 2001. Endringane under II tek til å gjelde straks."
    }
]