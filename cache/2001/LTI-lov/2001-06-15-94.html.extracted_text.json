[
    {
        "tag": "p",
        "class": "marg",
        "html": "<a data-id=\"forarbeid/otprp-61-200001\" class=\" reference\" href=\"/forarbeid/otprp-61-200001\">Ot.prp.nr.61 (2000–2001)</a>, <a data-id=\"forarbeid/inns-o-93-200001\" class=\" reference\" href=\"/forarbeid/inns-o-93-200001\">Innst.O.nr.93 (2000–2001)</a> og <a data-id=\"forarbeid/besl-o-120-200001\" class=\" reference\" href=\"/forarbeid/besl-o-120-200001\">Besl.O.nr.120 (2000–2001)</a>. Odels- og lagtingsvedtak hhv. 5. og 12. juni 2001. Fremmet av Sosial- og helsedepartementet.",
        "text": "Ot.prp.nr.61 (2000–2001), Innst.O.nr.93 (2000–2001) og Besl.O.nr.120 (2000–2001). Odels- og lagtingsvedtak hhv. 5. og 12. juni 2001. Fremmet av Sosial- og helsedepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "<a data-id=\"lov/2000-06-02-39\" class=\" reference\" href=\"/lov/2000-06-02-39\">Lov 2. juni 2000 nr. 39</a> om apotek (apotekloven) endres slik:",
        "text": "Lov 2. juni 2000 nr. 39 om apotek (apotekloven) endres slik:"
    },
    {
        "tag": "p",
        "class": "marg",
        "html": "§ 2-2 første ledd bokstav b oppheves. Nåværende bokstaver c, d og e blir b, c og d.",
        "text": "§ 2-2 første ledd bokstav b oppheves. Nåværende bokstaver c, d og e blir b, c og d."
    },
    {
        "tag": "p",
        "class": "marg",
        "html": "§ 2-3 første ledd bokstav c og d skal lyde:",
        "text": "§ 2-3 første ledd bokstav c og d skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td><td class=\" morTableVerticalAlignTop morTableAlignLeft\">Søker er et foretak som direkte eller indirekte eies med 10 prosent eller mer av person med rekvireringsrett for legemidler eller av nærstående til denne eller av foretak som tar syke i behandling eller av foretak som har kontroll over slikt foretak. Grensen gjelder tilsvarende for samarbeidende grupper av slike personer. Departementet kan i det enkelte tilfellet gjøre unntak fra grensen i første punktum for nærstående til person med rekvireringsrett.</td></tr>",
        "text": "c)\tSøker er et foretak som direkte eller indirekte eies med 10 prosent eller mer av person med rekvireringsrett for legemidler eller av nærstående til denne eller av foretak som tar syke i behandling eller av foretak som har kontroll over slikt foretak. Grensen gjelder tilsvarende for samarbeidende grupper av slike personer. Departementet kan i det enkelte tilfellet gjøre unntak fra grensen i første punktum for nærstående til person med rekvireringsrett."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td><td class=\" morTableVerticalAlignTop morTableAlignLeft\">Søker kontrolleres av en eller flere industrielle tilvirkere av legemidler eller av foretak som direkte eller indirekte eier 10 prosent eller mer av slike tilvirkere.</td></tr>",
        "text": "d)\tSøker kontrolleres av en eller flere industrielle tilvirkere av legemidler eller av foretak som direkte eller indirekte eier 10 prosent eller mer av slike tilvirkere."
    },
    {
        "tag": "p",
        "class": "marg",
        "html": "§ 2-3 første ledd ny bokstav e skal lyde:",
        "text": "§ 2-3 første ledd ny bokstav e skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td><td class=\" morTableVerticalAlignTop morTableAlignLeft\">Søker har kontroll over et foretak som tar syke i behandling.</td></tr>",
        "text": "e)\tSøker har kontroll over et foretak som tar syke i behandling."
    },
    {
        "tag": "p",
        "class": "marg",
        "html": "§ 2-3 nytt annet ledd skal lyde:",
        "text": "§ 2-3 nytt annet ledd skal lyde:"
    },
    {
        "tag": "p",
        "class": "avsnitt",
        "html": "Et foretak har kontroll over et annet foretak når det tar plass før dette i en ubrutt rekke av foretak som har bestemmende innflytelse over en blokkerende minoritetsandel eller en tredjedel eller mer av stemmene eller aksjekapitalen i det neste foretaket i rekken.",
        "text": "Et foretak har kontroll over et annet foretak når det tar plass før dette i en ubrutt rekke av foretak som har bestemmende innflytelse over en blokkerende minoritetsandel eller en tredjedel eller mer av stemmene eller aksjekapitalen i det neste foretaket i rekken."
    },
    {
        "tag": "p",
        "class": "marg",
        "html": "Nåværende annet ledd blir tredje ledd.",
        "text": "Nåværende annet ledd blir tredje ledd."
    },
    {
        "tag": "p",
        "class": "marg",
        "html": "§ 2-5 annet ledd skal lyde:",
        "text": "§ 2-5 annet ledd skal lyde:"
    },
    {
        "tag": "p",
        "class": "avsnitt",
        "html": "I særlige tilfeller kan konsesjon til sykehusapotek også gis til privat søker som oppfyller kravene i § 2-2 jf. § 2-3. Dette gjelder selv om kravet i § 2-3 første ledd bokstav c eller e ikke er oppfylt.",
        "text": "I særlige tilfeller kan konsesjon til sykehusapotek også gis til privat søker som oppfyller kravene i § 2-2 jf. § 2-3. Dette gjelder selv om kravet i § 2-3 første ledd bokstav c eller e ikke er oppfylt."
    },
    {
        "tag": "p",
        "class": "marg",
        "html": "§ 2-7 annet ledd bokstav a skal lyde:",
        "text": "§ 2-7 annet ledd bokstav a skal lyde:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td><td class=\" morTableVerticalAlignTop morTableAlignLeft\">Tillatelse til etablering av medisinutsalg på et bestemt sted hvis departementet anser det nødvendig for å sikre en forsvarlig legemiddelforsyning. Tillatelse til å ha medisinutsalg kan kalles tilbake med 6 måneders varsel, og skal kalles tilbake hvis det etableres et apotek på stedet.</td></tr>",
        "text": "a)\tTillatelse til etablering av medisinutsalg på et bestemt sted hvis departementet anser det nødvendig for å sikre en forsvarlig legemiddelforsyning. Tillatelse til å ha medisinutsalg kan kalles tilbake med 6 måneders varsel, og skal kalles tilbake hvis det etableres et apotek på stedet."
    },
    {
        "tag": "p",
        "class": "marg",
        "html": "§ 8-1 skal lyde:",
        "text": "§ 8-1 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 8-1.</strong> <em class=\" \">Tilsynsmyndighet</em>",
        "text": "§ 8-1. Tilsynsmyndighet"
    },
    {
        "tag": "p",
        "class": "avsnitt",
        "html": "Departementet er tilsynsmyndighet og fører tilsyn med at krav til apotekvirksomhet i lov og forskrifter er oppfylt.",
        "text": "Departementet er tilsynsmyndighet og fører tilsyn med at krav til apotekvirksomhet i lov og forskrifter er oppfylt."
    },
    {
        "tag": "p",
        "class": "marg",
        "html": "§ 9-3 oppheves.",
        "text": "§ 9-3 oppheves."
    },
    {
        "tag": "p",
        "class": "marg",
        "html": "§ 9-4 skal lyde:",
        "text": "§ 9-4 skal lyde:"
    },
    {
        "tag": "p",
        "class": "marg",
        "html": "<strong class=\" \">§ 9-4.</strong> <em class=\" \">Tvangsmulkt</em>",
        "text": "§ 9-4. Tvangsmulkt"
    },
    {
        "tag": "p",
        "class": "avsnitt",
        "html": "For å sikre at vilkår gitt etter § 2-8, plikter etter § 5-5 samt pålegg gitt etter § 8-3 oppfylles, kan tilsynsmyndigheten bestemme at apoteket skal betale en løpende tvangsmulkt for hver dag som går etter utløpet av den frist som er satt for oppfylling av forholdet, inntil de er oppfylt. Vedtak om tvangsmulkt er tvangsgrunnlag for utlegg.",
        "text": "For å sikre at vilkår gitt etter § 2-8, plikter etter § 5-5 samt pålegg gitt etter § 8-3 oppfylles, kan tilsynsmyndigheten bestemme at apoteket skal betale en løpende tvangsmulkt for hver dag som går etter utløpet av den frist som er satt for oppfylling av forholdet, inntil de er oppfylt. Vedtak om tvangsmulkt er tvangsgrunnlag for utlegg."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "<a data-id=\"lov/1992-12-04-132\" class=\" reference\" href=\"/lov/1992-12-04-132\">Lov 4. desember 1992 nr. 132</a> om legemidler m.v. (legemiddelloven) endres slik:",
        "text": "Lov 4. desember 1992 nr. 132 om legemidler m.v. (legemiddelloven) endres slik:"
    },
    {
        "tag": "p",
        "class": "marg",
        "html": "§ 6 nytt annet ledd skal lyde:",
        "text": "§ 6 nytt annet ledd skal lyde:"
    },
    {
        "tag": "p",
        "class": "avsnitt",
        "html": "Kongen kan i forskrift fastsette regler om behandlingsmåten for søknad fra et legemiddels rettighetshaver om godkjenning av legemidlet for offentlig refusjon samt avgift for å dekke utgifter ved behandling av søknad og ved oppfølging av refusjonsvedtak.",
        "text": "Kongen kan i forskrift fastsette regler om behandlingsmåten for søknad fra et legemiddels rettighetshaver om godkjenning av legemidlet for offentlig refusjon samt avgift for å dekke utgifter ved behandling av søknad og ved oppfølging av refusjonsvedtak."
    },
    {
        "tag": "p",
        "class": "marg",
        "html": "§ 14 nytt femte ledd skal lyde:",
        "text": "§ 14 nytt femte ledd skal lyde:"
    },
    {
        "tag": "p",
        "class": "avsnitt",
        "html": "Departementet kan pålegge grossister og andre som driver engrosomsetning, å registrere opplysninger om omsetningen. Opplysningene skal gjøres tilgjengelig for departementet. Departementet kan gi bestemmelser om hvordan opplysningene skal oppbevares og gjøres tilgjengelig.",
        "text": "Departementet kan pålegge grossister og andre som driver engrosomsetning, å registrere opplysninger om omsetningen. Opplysningene skal gjøres tilgjengelig for departementet. Departementet kan gi bestemmelser om hvordan opplysningene skal oppbevares og gjøres tilgjengelig."
    },
    {
        "tag": "p",
        "class": "marg",
        "html": "§ 17 tredje ledd skal lyde",
        "text": "§ 17 tredje ledd skal lyde"
    },
    {
        "tag": "p",
        "class": "avsnitt",
        "html": "På steder hvor det er vanskelig adgang til apotek eller lege, kan departementet gi tillatelse til at en autorisert sykepleier har et mindre forråd av legemidler m.v. til bruk i påkommende tilfelle. I særlige tilfeller kan departementet gi slik tillatelse til andre enn autorisert sykepleier. Det er ikke adgang til å beregne noen fortjeneste ved utlevering fra slikt forråd. Varene skal leveres fra et bestemt apotek, som påtar seg å føre nødvendig tilsyn.",
        "text": "På steder hvor det er vanskelig adgang til apotek eller lege, kan departementet gi tillatelse til at en autorisert sykepleier har et mindre forråd av legemidler m.v. til bruk i påkommende tilfelle. I særlige tilfeller kan departementet gi slik tillatelse til andre enn autorisert sykepleier. Det er ikke adgang til å beregne noen fortjeneste ved utlevering fra slikt forråd. Varene skal leveres fra et bestemt apotek, som påtar seg å føre nødvendig tilsyn."
    },
    {
        "tag": "p",
        "class": "marg",
        "html": "Ny § 18 skal lyde:",
        "text": "Ny § 18 skal lyde:"
    },
    {
        "tag": "p",
        "class": "avsnitt",
        "html": "Grossister og andre som driver engrosomsetning, skal betale avgift på legemiddel som selges videre. Grossisten skal kreve legemiddelavgiften dekket av legemidlets kjøper. Avgiften fastsettes årlig av Stortinget og brukes etter Stortingets bestemmelse.",
        "text": "Grossister og andre som driver engrosomsetning, skal betale avgift på legemiddel som selges videre. Grossisten skal kreve legemiddelavgiften dekket av legemidlets kjøper. Avgiften fastsettes årlig av Stortinget og brukes etter Stortingets bestemmelse."
    },
    {
        "tag": "p",
        "class": "avsnitt",
        "html": "Ved inndrivelse av avgiften får de regler som gjelder for formues- og inntektsskatten til staten, tilsvarende anvendelse. Legemiddelavgift er tvangsgrunnlag for utlegg.",
        "text": "Ved inndrivelse av avgiften får de regler som gjelder for formues- og inntektsskatten til staten, tilsvarende anvendelse. Legemiddelavgift er tvangsgrunnlag for utlegg."
    },
    {
        "tag": "p",
        "class": "avsnitt",
        "html": "Departementet gir nærmere bestemmelser om beregning og innkreving av legemiddelavgift og kan i forskrift gjøre unntak fra avgiftsplikten.",
        "text": "Departementet gir nærmere bestemmelser om beregning og innkreving av legemiddelavgift og kan i forskrift gjøre unntak fra avgiftsplikten."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid.",
        "text": "Loven trer i kraft fra den tid Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid."
    }
]