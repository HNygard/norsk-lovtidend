[
    {
        "tag": "p",
        "class": "marg",
        "html": "<a data-id=\"forarbeid/otprp-3-200102\" class=\" reference\" href=\"/forarbeid/otprp-3-200102\">Ot.prp.nr.3 (2001–2002)</a>, <a data-id=\"forarbeid/inns-o-10-200102\" class=\" reference\" href=\"/forarbeid/inns-o-10-200102\">Innst.O.nr.10 (2001–2002)</a>, <a data-id=\"forarbeid/besl-o-4-200102\" class=\" reference\" href=\"/forarbeid/besl-o-4-200102\">Besl.O.nr.4 (2001–2002)</a>. Odels- og lagtingsvedtak hhv. 4. og 11. desember 2001. Fremmet av Justis- og politidepartementet.",
        "text": "Ot.prp.nr.3 (2001–2002), Innst.O.nr.10 (2001–2002), Besl.O.nr.4 (2001–2002). Odels- og lagtingsvedtak hhv. 4. og 11. desember 2001. Fremmet av Justis- og politidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1982-12-17-86\" class=\" reference\" href=\"/lov/1982-12-17-86\">lov 17. desember 1982 nr. 86</a> om rettsgebyr gjøres følgende endring:",
        "text": "I lov 17. desember 1982 nr. 86 om rettsgebyr gjøres følgende endring:"
    },
    {
        "tag": "p",
        "class": "marg",
        "html": "<a data-id=\"lov/1982-12-17-86/§8\" class=\" reference\" href=\"/lov/1982-12-17-86/%C2%A78\">§ 8</a> skal lyde:",
        "text": "§ 8 skal lyde:"
    },
    {
        "tag": "p",
        "class": "avsnitt",
        "html": "Det skal betales 5 ganger rettsgebyret for søksmål ved herreds- og byrett (inngangsgebyr). Varer hovedforhandlingen mer enn én dag, påløper i tillegg 3 ganger rettsgebyret pr. dag til og med dag fem og deretter 4 ganger rettsgebyret pr. dag. Det samme gjelder for behandling av tvist som foretas i søksmåls former for herreds- og byrett i egenskap av skifterett eller namsrett, av anke over dom avsagt i forliksrådet, jf <a data-id=\"lov/1915-08-13-6/§296\" class=\" reference\" href=\"/lov/1915-08-13-6/%C2%A7296\">tvistemålsloven § 296</a> og av anke over rettsforlik inngått i forliksrådet, jf <a data-id=\"lov/1915-08-13-6/§286\" class=\" reference\" href=\"/lov/1915-08-13-6/%C2%A7286\">tvistemålsloven § 286</a>. For behandling av ankesak som tillates fremmet, betales ved lagmannsrett og ved Høyesterett 24 ganger rettsgebyret. Varer hovedforhandlingen mer enn én dag, påløper i tillegg 3 ganger rettsgebyret pr. dag til og med dag fem og deretter 4 ganger rettsgebyret pr. dag. Avgjøres anken uten at ankeforhandling blir holdt, betales halvparten av fullt inngangsgebyr.",
        "text": "Det skal betales 5 ganger rettsgebyret for søksmål ved herreds- og byrett (inngangsgebyr). Varer hovedforhandlingen mer enn én dag, påløper i tillegg 3 ganger rettsgebyret pr. dag til og med dag fem og deretter 4 ganger rettsgebyret pr. dag. Det samme gjelder for behandling av tvist som foretas i søksmåls former for herreds- og byrett i egenskap av skifterett eller namsrett, av anke over dom avsagt i forliksrådet, jf tvistemålsloven § 296 og av anke over rettsforlik inngått i forliksrådet, jf tvistemålsloven § 286. For behandling av ankesak som tillates fremmet, betales ved lagmannsrett og ved Høyesterett 24 ganger rettsgebyret. Varer hovedforhandlingen mer enn én dag, påløper i tillegg 3 ganger rettsgebyret pr. dag til og med dag fem og deretter 4 ganger rettsgebyret pr. dag. Avgjøres anken uten at ankeforhandling blir holdt, betales halvparten av fullt inngangsgebyr."
    },
    {
        "tag": "p",
        "class": "avsnitt",
        "html": "For motsøksmål, intervensjonssøksmål og regressøksmål betales inngangsgebyr som for særskilt sak. Ved ankebehandling gjelder tilsvarende regel. For ny behandling etter at begjæring om oppfriskning eller gjenopptakelse er tatt til følge, betales også som for særskilt sak.",
        "text": "For motsøksmål, intervensjonssøksmål og regressøksmål betales inngangsgebyr som for særskilt sak. Ved ankebehandling gjelder tilsvarende regel. For ny behandling etter at begjæring om oppfriskning eller gjenopptakelse er tatt til følge, betales også som for særskilt sak."
    },
    {
        "tag": "p",
        "class": "avsnitt",
        "html": "Er en sak fra ankeinstansen hjemvist eller henvist til ny behandling, betales ikke nytt gebyr for behandlingen.",
        "text": "Er en sak fra ankeinstansen hjemvist eller henvist til ny behandling, betales ikke nytt gebyr for behandlingen."
    },
    {
        "tag": "p",
        "class": "avsnitt",
        "html": "Blir søksmålet eller anken avvist, nektet fremmet eller hevet, betales 2 ganger rettsgebyret. Blir søksmålet eller anken avvist på grunn av manglende gebyrbetaling, betales ikke gebyr.",
        "text": "Blir søksmålet eller anken avvist, nektet fremmet eller hevet, betales 2 ganger rettsgebyret. Blir søksmålet eller anken avvist på grunn av manglende gebyrbetaling, betales ikke gebyr."
    },
    {
        "tag": "p",
        "class": "avsnitt",
        "html": "I de tilfeller saken trekkes eller forlik inngås senest 4 uker før hovedforhandling, betales 2 ganger rettsgebyret. Trekkes saken tilbake eller forlik inngås på et senere tidspunkt eller under hovedforhandling, eller uteblivelsesdom avsies, betales halvparten av fullt gebyr. For beregning av 4-ukersfristen gjelder reglene i <a data-id=\"lov/1915-08-13-5/§146\" class=\" reference\" href=\"/lov/1915-08-13-5/%C2%A7146\">domstolloven § 146</a> annet ledd tilsvarende.",
        "text": "I de tilfeller saken trekkes eller forlik inngås senest 4 uker før hovedforhandling, betales 2 ganger rettsgebyret. Trekkes saken tilbake eller forlik inngås på et senere tidspunkt eller under hovedforhandling, eller uteblivelsesdom avsies, betales halvparten av fullt gebyr. For beregning av 4-ukersfristen gjelder reglene i domstolloven § 146 annet ledd tilsvarende."
    },
    {
        "tag": "p",
        "class": "avsnitt",
        "html": "Femte ledd gjelder tilsvarende dersom dom blir avsagt på grunnlag av partenes enighet.",
        "text": "Femte ledd gjelder tilsvarende dersom dom blir avsagt på grunnlag av partenes enighet."
    },
    {
        "tag": "p",
        "class": "avsnitt",
        "html": "For behandling av kjæremål, motkjæremål og krav om gjenopptakelse betales 6 ganger rettsgebyret. Blir kjæremål avvist, nektet fremmet eller hevet, betales 2 ganger rettsgebyret. Blir kjæremål avvist på grunn av manglende gebyrbetaling betales ikke gebyr. For kjæremål til herreds- og byrett over avgjørelser tatt i forliksrådet betales 2 ganger rettsgebyret.",
        "text": "For behandling av kjæremål, motkjæremål og krav om gjenopptakelse betales 6 ganger rettsgebyret. Blir kjæremål avvist, nektet fremmet eller hevet, betales 2 ganger rettsgebyret. Blir kjæremål avvist på grunn av manglende gebyrbetaling betales ikke gebyr. For kjæremål til herreds- og byrett over avgjørelser tatt i forliksrådet betales 2 ganger rettsgebyret."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven gjelder fra den tid Kongen bestemmer.",
        "text": "Loven gjelder fra den tid Kongen bestemmer."
    }
]