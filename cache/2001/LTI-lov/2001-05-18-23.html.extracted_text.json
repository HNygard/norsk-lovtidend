[
    {
        "tag": "p",
        "class": "marg",
        "html": "Ot.prp.nr.48 (2000–2001), Innst.O.nr.70 (2000–2001) og Besl.O.nr.84 (2000–2001). Odels- og lagtingsvedtak hhv. 26. april og 3. mai 2001. Fremmet av Olje- og energidepartementet.",
        "text": "Ot.prp.nr.48 (2000–2001), Innst.O.nr.70 (2000–2001) og Besl.O.nr.84 (2000–2001). Odels- og lagtingsvedtak hhv. 26. april og 3. mai 2001. Fremmet av Olje- og energidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 29. november 1996 nr. 72 om petroleumsvirksomhet gjøres følgende endringer:",
        "text": "I lov 29. november 1996 nr. 72 om petroleumsvirksomhet gjøres følgende endringer:"
    },
    {
        "tag": "p",
        "class": "marg",
        "html": "Nytt kapittel 11 skal lyde:",
        "text": "Nytt kapittel 11 skal lyde:"
    },
    {
        "tag": "p",
        "class": "marg",
        "html": "<em class=\" \">Kapittel 11 Forvalterordning for statens direkte økonomiske engasjement</em>",
        "text": "Kapittel 11 Forvalterordning for statens direkte økonomiske engasjement"
    },
    {
        "tag": "p",
        "class": "marg",
        "html": "<strong class=\" \">§ 11-1.</strong> <em class=\" \">Statens deltakelse i petroleumsvirksomhet</em>",
        "text": "§ 11-1. Statens deltakelse i petroleumsvirksomhet"
    },
    {
        "tag": "p",
        "class": "avsnitt",
        "html": "Staten deltar i petroleumsvirksomhet etter denne lov ved at staten forbeholder seg en fastsatt andel i tillatelse gitt i medhold av denne lov og i det interessentskap som opprettes ved samarbeidsavtale i henhold til tillatelsen.",
        "text": "Staten deltar i petroleumsvirksomhet etter denne lov ved at staten forbeholder seg en fastsatt andel i tillatelse gitt i medhold av denne lov og i det interessentskap som opprettes ved samarbeidsavtale i henhold til tillatelsen."
    },
    {
        "tag": "p",
        "class": "avsnitt",
        "html": "Kongen kan bestemme at staten skal delta i virksomhet etter loven her på annen måte enn nevnt i første ledd, og at staten skal delta i annen virksomhet som har tilknytning til virksomhet etter loven her. I så fall gjelder bestemmelsene i kapitlet her tilsvarende så langt de passer, med mindre annet er særskilt fastsatt av Kongen.",
        "text": "Kongen kan bestemme at staten skal delta i virksomhet etter loven her på annen måte enn nevnt i første ledd, og at staten skal delta i annen virksomhet som har tilknytning til virksomhet etter loven her. I så fall gjelder bestemmelsene i kapitlet her tilsvarende så langt de passer, med mindre annet er særskilt fastsatt av Kongen."
    },
    {
        "tag": "p",
        "class": "marg",
        "html": "<strong class=\" \">§ 11-2.</strong> <em class=\" \">Forvalterselskapet</em>",
        "text": "§ 11-2. Forvalterselskapet"
    },
    {
        "tag": "p",
        "class": "avsnitt",
        "html": "De forretningsmessige forhold vedrørende deltakerandeler som staten eier eller forbeholder seg, skal ivaretas av et aksjeselskap som eies av staten alene.",
        "text": "De forretningsmessige forhold vedrørende deltakerandeler som staten eier eller forbeholder seg, skal ivaretas av et aksjeselskap som eies av staten alene."
    },
    {
        "tag": "p",
        "class": "avsnitt",
        "html": "Selskapet skal være rettighetshaver for de deltakerandeler det forvalter på vegne av staten. I det enkelte interessentskap skal selskapet ha rettigheter og plikter som deltaker i henhold til samarbeidsavtalen og for øvrig ha rettigheter og plikter som rettighetshaver etter regler gitt i eller i medhold av loven her med tilhørende forskrifter.",
        "text": "Selskapet skal være rettighetshaver for de deltakerandeler det forvalter på vegne av staten. I det enkelte interessentskap skal selskapet ha rettigheter og plikter som deltaker i henhold til samarbeidsavtalen og for øvrig ha rettigheter og plikter som rettighetshaver etter regler gitt i eller i medhold av loven her med tilhørende forskrifter."
    },
    {
        "tag": "p",
        "class": "avsnitt",
        "html": "De inntekter forvaltningen av deltakerandelene gir, tilhører staten. De driftskostnader, investeringer og andre utgifter som belastes eller gjelder forvaltningen av deltakerandelene, dekkes ved bevilgninger fra staten. Selskapet skal føre særskilt regnskap for inntekter og utgifter som gjelder deltakerandelene.",
        "text": "De inntekter forvaltningen av deltakerandelene gir, tilhører staten. De driftskostnader, investeringer og andre utgifter som belastes eller gjelder forvaltningen av deltakerandelene, dekkes ved bevilgninger fra staten. Selskapet skal føre særskilt regnskap for inntekter og utgifter som gjelder deltakerandelene."
    },
    {
        "tag": "p",
        "class": "avsnitt",
        "html": "Midler til driften av selskapet bevilges av staten.",
        "text": "Midler til driften av selskapet bevilges av staten."
    },
    {
        "tag": "p",
        "class": "marg",
        "html": "<strong class=\" \">§ 11-3.</strong> <em class=\" \">Statens ansvar for selskapet</em>",
        "text": "§ 11-3. Statens ansvar for selskapet"
    },
    {
        "tag": "p",
        "class": "avsnitt",
        "html": "Staten er direkte ansvarlig for de forpliktelser selskapet pådrar seg ved kontrakt eller på annen måte. Krav mot staten skal rettes til selskapet.",
        "text": "Staten er direkte ansvarlig for de forpliktelser selskapet pådrar seg ved kontrakt eller på annen måte. Krav mot staten skal rettes til selskapet."
    },
    {
        "tag": "p",
        "class": "avsnitt",
        "html": "Konkurs og gjeldsforhandling etter lov 8. juni 1984 nr. 58 om gjeldsforhandling og konkurs (konkursloven) kan ikke åpnes i selskapet. Reglene om oppløsning og avvikling etter lov 30. august 1991 nr. 71 om statsforetak (statsforetaksloven) kapittel 10 gjelder så langt de passer.",
        "text": "Konkurs og gjeldsforhandling etter lov 8. juni 1984 nr. 58 om gjeldsforhandling og konkurs (konkursloven) kan ikke åpnes i selskapet. Reglene om oppløsning og avvikling etter lov 30. august 1991 nr. 71 om statsforetak (statsforetaksloven) kapittel 10 gjelder så langt de passer."
    },
    {
        "tag": "p",
        "class": "marg",
        "html": "<strong class=\" \">§ 11-4.</strong> <em class=\" \">Låneopptak m.v.</em>",
        "text": "§ 11-4. Låneopptak m.v."
    },
    {
        "tag": "p",
        "class": "avsnitt",
        "html": "Selskapet kan ikke oppta lån eller stille sikkerhet uten Stortingets samtykke.",
        "text": "Selskapet kan ikke oppta lån eller stille sikkerhet uten Stortingets samtykke."
    },
    {
        "tag": "p",
        "class": "marg",
        "html": "<strong class=\" \">§ 11-5.</strong> <em class=\" \">Forholdet til aksjelovgivningen</em>",
        "text": "§ 11-5. Forholdet til aksjelovgivningen"
    },
    {
        "tag": "p",
        "class": "avsnitt",
        "html": "Selskapet er undergitt lov 13. juni 1997 nr. 44 om aksjeselskaper (aksjeloven), herunder bestemmelsene om statsaksjeselskaper, med mindre annet følger av loven her.",
        "text": "Selskapet er undergitt lov 13. juni 1997 nr. 44 om aksjeselskaper (aksjeloven), herunder bestemmelsene om statsaksjeselskaper, med mindre annet følger av loven her."
    },
    {
        "tag": "p",
        "class": "marg",
        "html": "<strong class=\" \">§ 11-6.</strong> <em class=\" \">Styrets oppgaver</em>",
        "text": "§ 11-6. Styrets oppgaver"
    },
    {
        "tag": "p",
        "class": "avsnitt",
        "html": "Styret skal sørge for at deltakerandelene blir undergitt forsvarlig forvaltning i samsvar med forretningsmessige prinsipper og fastsatte bevilgninger og fullmakter til selskapet og den virksomhet det forvalter. Styret skal også vurdere sammensetningen av porteføljen av deltakerandeler og eventuelt fremme forslag til generalforsamlingen om mulige endringer.",
        "text": "Styret skal sørge for at deltakerandelene blir undergitt forsvarlig forvaltning i samsvar med forretningsmessige prinsipper og fastsatte bevilgninger og fullmakter til selskapet og den virksomhet det forvalter. Styret skal også vurdere sammensetningen av porteføljen av deltakerandeler og eventuelt fremme forslag til generalforsamlingen om mulige endringer."
    },
    {
        "tag": "p",
        "class": "avsnitt",
        "html": "Styret kan engasjere forretningsførere til å utføre forvalteroppgavene i det enkelte interessentskap. Styret kan også engasjere særskilte forretningsførere for avgrensede forretningsområder. Styret skal sørge for tilfredsstillende tilsyn med utførelsen av de arbeidsoppgaver som overlates til forretningsførere.",
        "text": "Styret kan engasjere forretningsførere til å utføre forvalteroppgavene i det enkelte interessentskap. Styret kan også engasjere særskilte forretningsførere for avgrensede forretningsområder. Styret skal sørge for tilfredsstillende tilsyn med utførelsen av de arbeidsoppgaver som overlates til forretningsførere."
    },
    {
        "tag": "p",
        "class": "marg",
        "html": "<strong class=\" \">§ 11-7.</strong> <em class=\" \">Styrets foreleggelsesplikt</em>",
        "text": "§ 11-7. Styrets foreleggelsesplikt"
    },
    {
        "tag": "p",
        "class": "avsnitt",
        "html": "Styret skal forelegge følgende saker for generalforsamlingen:",
        "text": "Styret skal forelegge følgende saker for generalforsamlingen:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)</td>\n<td class=\" morTableVerticalAlignTop morTableAlignLeft\">planer for kommende år, samt perspektiver på mellomlang sikt og vesentlige endringer i noen av disse,</td>\n</tr>",
        "text": "a)planer for kommende år, samt perspektiver på mellomlang sikt og vesentlige endringer i noen av disse,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)</td>\n<td class=\" morTableVerticalAlignTop morTableAlignLeft\">planer om prosjekter av vesentlig betydning for statens deltakelse i virksomhet etter loven her,</td>\n</tr>",
        "text": "b)planer om prosjekter av vesentlig betydning for statens deltakelse i virksomhet etter loven her,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)</td>\n<td class=\" morTableVerticalAlignTop morTableAlignLeft\">hovedtrekk i budsjetter for kommende år,</td>\n</tr>",
        "text": "c)hovedtrekk i budsjetter for kommende år,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)</td>\n<td class=\" morTableVerticalAlignTop morTableAlignLeft\">prinsipper for engasjement av forretningsførere,</td>\n</tr>",
        "text": "d)prinsipper for engasjement av forretningsførere,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)</td>\n<td class=\" morTableVerticalAlignTop morTableAlignLeft\">årsberetning og årsregnskap for statens deltakerandeler som nevnt i § 11-8.</td>\n</tr>",
        "text": "e)årsberetning og årsregnskap for statens deltakerandeler som nevnt i § 11-8."
    },
    {
        "tag": "p",
        "class": "avsnitt",
        "html": "Styret skal i tillegg forelegge for generalforsamlingen alle saker som må antas å ha prinsipielle eller politiske sider av betydning eller som kan få vesentlige samfunnsøkonomiske eller samfunnsmessige virkninger.",
        "text": "Styret skal i tillegg forelegge for generalforsamlingen alle saker som må antas å ha prinsipielle eller politiske sider av betydning eller som kan få vesentlige samfunnsøkonomiske eller samfunnsmessige virkninger."
    },
    {
        "tag": "p",
        "class": "avsnitt",
        "html": "Dersom styringskomiteen i et interessentskap skal avgjøre en sak som omfattes av særlige stemmeregler med rett for selskapet til å avgi stemme etter vedtak i generalforsamling, skal styret forelegge saken for generalforsamlingen før selskapet avgir stemme i saken. Har styringskomiteen fattet vedtak som vil være i strid med vilkår og krav i tillatelsen som gjelder statens utvinningspolitikk eller finansielle interesser, skal styret forelegge saken for generalforsamlingen.",
        "text": "Dersom styringskomiteen i et interessentskap skal avgjøre en sak som omfattes av særlige stemmeregler med rett for selskapet til å avgi stemme etter vedtak i generalforsamling, skal styret forelegge saken for generalforsamlingen før selskapet avgir stemme i saken. Har styringskomiteen fattet vedtak som vil være i strid med vilkår og krav i tillatelsen som gjelder statens utvinningspolitikk eller finansielle interesser, skal styret forelegge saken for generalforsamlingen."
    },
    {
        "tag": "p",
        "class": "avsnitt",
        "html": "Styret skal underrette departementet om saker som etter første til tredje ledd skal forelegges generalforsamlingen, og kreve at denne blir innkalt. Generalforsamlingen avgjør om den vil ta styrets fremlegg etter paragrafen her til etterretning eller godkjenne eller endre det.",
        "text": "Styret skal underrette departementet om saker som etter første til tredje ledd skal forelegges generalforsamlingen, og kreve at denne blir innkalt. Generalforsamlingen avgjør om den vil ta styrets fremlegg etter paragrafen her til etterretning eller godkjenne eller endre det."
    },
    {
        "tag": "p",
        "class": "avsnitt",
        "html": "Styret kan treffe vedtak i saker som omfattes av paragrafen her dersom det ikke har vært mulig å forelegge saken for generalforsamlingen på forhånd. Generalforsamlingen skal straks underrettes om slikt vedtak.",
        "text": "Styret kan treffe vedtak i saker som omfattes av paragrafen her dersom det ikke har vært mulig å forelegge saken for generalforsamlingen på forhånd. Generalforsamlingen skal straks underrettes om slikt vedtak."
    },
    {
        "tag": "p",
        "class": "marg",
        "html": "<strong class=\" \">§ 11-8.</strong> <em class=\" \">Årsberetning og årsregnskap</em>",
        "text": "§ 11-8. Årsberetning og årsregnskap"
    },
    {
        "tag": "p",
        "class": "avsnitt",
        "html": "Styret skal avlegge regnskap for inntekter og utgifter som gjelder statens deltakerandeler. Styret skal også avgi årsberetning med oversikt over de deltakerandeler selskapet forvalter med tilhørende ressursregnskap.",
        "text": "Styret skal avlegge regnskap for inntekter og utgifter som gjelder statens deltakerandeler. Styret skal også avgi årsberetning med oversikt over de deltakerandeler selskapet forvalter med tilhørende ressursregnskap."
    },
    {
        "tag": "p",
        "class": "marg",
        "html": "<strong class=\" \">§ 11-9.</strong> <em class=\" \">Forholdet til forvaltningslovens bestemmelser m.v.</em>",
        "text": "§ 11-9. Forholdet til forvaltningslovens bestemmelser m.v."
    },
    {
        "tag": "p",
        "class": "avsnitt",
        "html": "Lov 10. februar 1967 om behandlingsmåten i forvaltningssaker (forvaltningsloven) og lov 19. juni 1970 nr. 69 om offentlighet i forvaltningen (offentlighetsloven) gjelder ikke for selskapet.",
        "text": "Lov 10. februar 1967 om behandlingsmåten i forvaltningssaker (forvaltningsloven) og lov 19. juni 1970 nr. 69 om offentlighet i forvaltningen (offentlighetsloven) gjelder ikke for selskapet."
    },
    {
        "tag": "p",
        "class": "marg",
        "html": "<strong class=\" \">§ 11-10.</strong> <em class=\" \">Instruks. Utfyllende bestemmelser</em>",
        "text": "§ 11-10. Instruks. Utfyllende bestemmelser"
    },
    {
        "tag": "p",
        "class": "avsnitt",
        "html": "Departementet kan fastsette instruks for selskapets utførelse av forvalteroppgaven etter loven her, herunder fastsette regler om tillitsvalgte og ansattes taushetsplikt.",
        "text": "Departementet kan fastsette instruks for selskapets utførelse av forvalteroppgaven etter loven her, herunder fastsette regler om tillitsvalgte og ansattes taushetsplikt."
    },
    {
        "tag": "p",
        "class": "avsnitt",
        "html": "Kongen kan ved enkeltvedtak eller forskrift fastsette bestemmelser til gjennomføring, utfylling og avgrensning av bestemmelsene i dette kapitlet.",
        "text": "Kongen kan ved enkeltvedtak eller forskrift fastsette bestemmelser til gjennomføring, utfylling og avgrensning av bestemmelsene i dette kapitlet."
    },
    {
        "tag": "p",
        "class": "marg",
        "html": "Någjeldende kapittel 11 blir nytt kapittel 12.",
        "text": "Någjeldende kapittel 11 blir nytt kapittel 12."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    },
    {
        "tag": "p",
        "class": "avsnitt",
        "html": "Kongen kan fastsette overgangsbestemmelser.",
        "text": "Kongen kan fastsette overgangsbestemmelser."
    }
]