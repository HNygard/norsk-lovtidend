[
    {
        "tag": "p",
        "class": "marg",
        "html": "Ot.prp.nr.106 (2000–2001), Ot.prp.nr.5 (2001–2002), Innst.O. nr.1 (2001–2002), Besl.O.nr.1 (2001–2002). Odels- og lagtingsvedtak hhv. 16. november og 11. desember 2001. Fremmet av Finansdepartementet.",
        "text": "Ot.prp.nr.106 (2000–2001), Ot.prp.nr.5 (2001–2002), Innst.O. nr.1 (2001–2002), Besl.O.nr.1 (2001–2002). Odels- og lagtingsvedtak hhv. 16. november og 11. desember 2001. Fremmet av Finansdepartementet."
    },
    null,
    {
        "tag": "span",
        "class": "paragrafValue",
        "html": "§ 1.",
        "text": "§ 1."
    },
    {
        "tag": "span",
        "class": "paragrafTittel",
        "html": "<em class=\" \">Lovens formål</em>",
        "text": "Lovens formål"
    },
    {
        "tag": "p",
        "class": "avsnitt",
        "html": "Denne loven har som formål å ivareta rettighetene i supplerende pensjonsordninger for arbeidstakere og selvstendig næringsdrivende som flytter innenfor EØS-området. Tilsvarende gjelder for rettigheter som ektefelle, registrert partner, samboer og barn har i en supplerende pensjonsordning.",
        "text": "Denne loven har som formål å ivareta rettighetene i supplerende pensjonsordninger for arbeidstakere og selvstendig næringsdrivende som flytter innenfor EØS-området. Tilsvarende gjelder for rettigheter som ektefelle, registrert partner, samboer og barn har i en supplerende pensjonsordning."
    },
    null,
    {
        "tag": "span",
        "class": "paragrafValue",
        "html": "§ 2.",
        "text": "§ 2."
    },
    {
        "tag": "span",
        "class": "paragrafTittel",
        "html": "<em class=\" \">Lovens virkeområde</em>",
        "text": "Lovens virkeområde"
    },
    {
        "tag": "p",
        "class": "avsnitt",
        "html": "Loven gjelder pensjonsordninger som nevnt i punkt 1 til 6 når de skal gi arbeidstakere eller selvstendig næringsdrivende rett til alderspensjon og eventuelt uførepensjon og etterlattepensjon i tillegg til eller i stedet for tilsvarende lovbaserte trygdeytelser (supplerende pensjonsordninger):",
        "text": "Loven gjelder pensjonsordninger som nevnt i punkt 1 til 6 når de skal gi arbeidstakere eller selvstendig næringsdrivende rett til alderspensjon og eventuelt uførepensjon og etterlattepensjon i tillegg til eller i stedet for tilsvarende lovbaserte trygdeytelser (supplerende pensjonsordninger):"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">pensjonsordninger opprettet i livsforsikringsselskap, pensjonskasse, bank eller forvaltningsselskap for verdipapirfond og som omfattes av lov 24. mars 2000 nr. 16 om foretakspensjon eller lov 24. november 2000 nr. 81 om innskuddspensjon i arbeidsforhold,</td>\n</tr>",
        "text": "1.pensjonsordninger opprettet i livsforsikringsselskap, pensjonskasse, bank eller forvaltningsselskap for verdipapirfond og som omfattes av lov 24. mars 2000 nr. 16 om foretakspensjon eller lov 24. november 2000 nr. 81 om innskuddspensjon i arbeidsforhold,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">kommunale pensjonsordninger som omfattes av lov 25. september 1992 nr. 107 om kommuner og fylkeskommuner §§ 24 nr. 4 og 43 annet ledd med tilhørende forskrifter,</td>\n</tr>",
        "text": "2.kommunale pensjonsordninger som omfattes av lov 25. september 1992 nr. 107 om kommuner og fylkeskommuner §§ 24 nr. 4 og 43 annet ledd med tilhørende forskrifter,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">andre kollektive pensjonsordninger i pensjonskasse eller livsforsikringsselskap enn de som er nevnt under 1 og 2,</td>\n</tr>",
        "text": "3.andre kollektive pensjonsordninger i pensjonskasse eller livsforsikringsselskap enn de som er nevnt under 1 og 2,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">avtalebaserte kollektive pensjonsordninger hvor ytelsene utbetales over foretakets drift,</td>\n</tr>",
        "text": "4.avtalebaserte kollektive pensjonsordninger hvor ytelsene utbetales over foretakets drift,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.</td>\n<td class=\" morTableVerticalAlignTop morTableAlignLeft\">pensjonsfond som omfattes av lov 24. mars 2000 nr. 16 om foretakspensjon § 16-2 23. ledd, eller</td>\n</tr>",
        "text": "5.pensjonsfond som omfattes av lov 24. mars 2000 nr. 16 om foretakspensjon § 16-2 23. ledd, eller"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.</td>\n<td class=\" morTableVerticalAlignTop morTableAlignLeft\">kollektive avtaler om pensjonsordning for selvstendig næringsdrivende.</td>\n</tr>",
        "text": "6.kollektive avtaler om pensjonsordning for selvstendig næringsdrivende."
    },
    null,
    {
        "tag": "span",
        "class": "paragrafValue",
        "html": "§ 3.",
        "text": "§ 3."
    },
    {
        "tag": "span",
        "class": "paragrafTittel",
        "html": "<em class=\" \">Rett til grenseoverskridende utbetalinger</em>",
        "text": "Rett til grenseoverskridende utbetalinger"
    },
    {
        "tag": "p",
        "class": "avsnitt",
        "html": "En person med rett til opptjent pensjon fra en supplerende pensjonsordning som flytter til en annen stat innen EØS, skal ha rett til å få sin pensjon med fradrag av eventuelle transaksjonskostnader utbetalt i den stat vedkommende bor. Det samme gjelder overfor ektefelle, registrert partner, samboer eller barn med rettigheter i pensjonsordningene.",
        "text": "En person med rett til opptjent pensjon fra en supplerende pensjonsordning som flytter til en annen stat innen EØS, skal ha rett til å få sin pensjon med fradrag av eventuelle transaksjonskostnader utbetalt i den stat vedkommende bor. Det samme gjelder overfor ektefelle, registrert partner, samboer eller barn med rettigheter i pensjonsordningene."
    },
    null,
    {
        "tag": "span",
        "class": "paragrafValue",
        "html": "§ 4.",
        "text": "§ 4."
    },
    {
        "tag": "span",
        "class": "paragrafTittel",
        "html": "<em class=\" \">Rett til medlemskap i pensjonsordning ved midlertidig utestasjonering i annen EØS-stat</em>",
        "text": "Rett til medlemskap i pensjonsordning ved midlertidig utestasjonering i annen EØS-stat"
    },
    {
        "tag": "p",
        "class": "avsnitt",
        "html": "En person som arbeider i en annen EØS-stat og som omfattes av en supplerende pensjonsordning i Norge, skal fortsatt ha rett til å være medlem med fulle rettigheter i pensjonsordningen dersom vedkommende er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II).",
        "text": "En person som arbeider i en annen EØS-stat og som omfattes av en supplerende pensjonsordning i Norge, skal fortsatt ha rett til å være medlem med fulle rettigheter i pensjonsordningen dersom vedkommende er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II)."
    },
    {
        "tag": "p",
        "class": "avsnitt",
        "html": "En person hjemmehørende i annen EØS-stat som arbeider i Norge og som er omfattet av en supplerende pensjonsordning i sitt hjemland, skal ikke ha plikt til å betale bidrag til pensjonsordning som nevnt i § 2 her i riket dersom vedkommende ikke er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II). Arbeidsgiver skal heller ikke ha plikt til å betale bidrag til pensjonsordning i Norge for arbeidstaker i tilfeller som nevnt.",
        "text": "En person hjemmehørende i annen EØS-stat som arbeider i Norge og som er omfattet av en supplerende pensjonsordning i sitt hjemland, skal ikke ha plikt til å betale bidrag til pensjonsordning som nevnt i § 2 her i riket dersom vedkommende ikke er omfattet av norsk trygdelovgivning etter EØS-avtalens vedlegg VI nr. 1 (forordning (EØF) nr. 1408/71 avdeling II). Arbeidsgiver skal heller ikke ha plikt til å betale bidrag til pensjonsordning i Norge for arbeidstaker i tilfeller som nevnt."
    },
    null,
    {
        "tag": "span",
        "class": "paragrafValue",
        "html": "§ 5.",
        "text": "§ 5."
    },
    {
        "tag": "span",
        "class": "paragrafTittel",
        "html": "<em class=\" \">Likebehandling vedrørende vern av opptjente pensjonsrettigheter</em>",
        "text": "Likebehandling vedrørende vern av opptjente pensjonsrettigheter"
    },
    {
        "tag": "p",
        "class": "avsnitt",
        "html": "Supplerende pensjonsordninger skal være basert på avtaler som sikrer opptjente pensjonsrettigheter for personer som fratrer pensjonsordningen, uavhengig av om arbeidstaker som fratrer forblir i Norge eller flytter til en annen stat innen EØS. Det samme gjelder overfor ektefelle, registrert partner, samboer eller barn med rettigheter i pensjonsordningene.",
        "text": "Supplerende pensjonsordninger skal være basert på avtaler som sikrer opptjente pensjonsrettigheter for personer som fratrer pensjonsordningen, uavhengig av om arbeidstaker som fratrer forblir i Norge eller flytter til en annen stat innen EØS. Det samme gjelder overfor ektefelle, registrert partner, samboer eller barn med rettigheter i pensjonsordningene."
    },
    null,
    {
        "tag": "span",
        "class": "paragrafValue",
        "html": "§ 6.",
        "text": "§ 6."
    },
    {
        "tag": "span",
        "class": "paragrafTittel",
        "html": "<em class=\" \">Informasjon til medlemmer av supplerende pensjonsordninger</em>",
        "text": "Informasjon til medlemmer av supplerende pensjonsordninger"
    },
    {
        "tag": "p",
        "class": "avsnitt",
        "html": "Når en person som omfattes av en supplerende pensjonsordning flytter til en annen EØS-stat, skal vedkommende gis informasjon av arbeidsgiver eller den som administrerer pensjonsordningen om:",
        "text": "Når en person som omfattes av en supplerende pensjonsordning flytter til en annen EØS-stat, skal vedkommende gis informasjon av arbeidsgiver eller den som administrerer pensjonsordningen om:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">pensjonsrettigheter når vedkommende går ut av ordningen,</td>\n</tr>",
        "text": "1.pensjonsrettigheter når vedkommende går ut av ordningen,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">retten til etter behov å få utbetalt pensjon i en annen EØS-stat,</td>\n</tr>",
        "text": "2.retten til etter behov å få utbetalt pensjon i en annen EØS-stat,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">en eventuell rett til å fortsette pensjonsopptjening ved utestasjonering i en annen EØS-stat,</td>\n</tr>",
        "text": "3.en eventuell rett til å fortsette pensjonsopptjening ved utestasjonering i en annen EØS-stat,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">en eventuell rett til å fortsette egen premiebetaling i pensjonsordningen, og</td>\n</tr>",
        "text": "4.en eventuell rett til å fortsette egen premiebetaling i pensjonsordningen, og"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.</td>\n<td class=\" morTableVerticalAlignTop morTableAlignLeft\">fritak fra å betale premie til supplerende pensjonsordning i vertslandet.</td>\n</tr>",
        "text": "5.fritak fra å betale premie til supplerende pensjonsordning i vertslandet."
    },
    null,
    {
        "tag": "span",
        "class": "paragrafValue",
        "html": "§ 7.",
        "text": "§ 7."
    },
    {
        "tag": "span",
        "class": "paragrafTittel",
        "html": "<em class=\" \">Pålegg fra Kredittilsynet</em>",
        "text": "Pålegg fra Kredittilsynet"
    },
    {
        "tag": "p",
        "class": "avsnitt",
        "html": "Kredittilsynet kan gi en supplerende pensjonsordning pålegg om retting dersom pensjonsordningen ikke har overholdt sine plikter gitt i eller i medhold av denne loven. Kredittilsynet kan også kreve at ordningen etablerer rutiner slik at informasjonsplikten etter § 6 oppfylles innen en nærmere fastsatt frist.",
        "text": "Kredittilsynet kan gi en supplerende pensjonsordning pålegg om retting dersom pensjonsordningen ikke har overholdt sine plikter gitt i eller i medhold av denne loven. Kredittilsynet kan også kreve at ordningen etablerer rutiner slik at informasjonsplikten etter § 6 oppfylles innen en nærmere fastsatt frist."
    },
    {
        "tag": "p",
        "class": "avsnitt",
        "html": "Lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 10 annet ledd om ileggelse av dagmulkt dersom Kredittilsynets pålegg ikke blir etterkommet, gjelder tilsvarende.",
        "text": "Lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (kredittilsynsloven) § 10 annet ledd om ileggelse av dagmulkt dersom Kredittilsynets pålegg ikke blir etterkommet, gjelder tilsvarende."
    },
    null,
    {
        "tag": "span",
        "class": "paragrafValue",
        "html": "§ 8.",
        "text": "§ 8."
    },
    {
        "tag": "span",
        "class": "paragrafTittel",
        "html": "<em class=\" \">Forskrifter</em>",
        "text": "Forskrifter"
    },
    {
        "tag": "p",
        "class": "avsnitt",
        "html": "Kongen kan fastsette nærmere regler til utfylling og gjennomføring av bestemmelsene i loven her.",
        "text": "Kongen kan fastsette nærmere regler til utfylling og gjennomføring av bestemmelsene i loven her."
    },
    null,
    {
        "tag": "span",
        "class": "paragrafValue",
        "html": "§ 9.",
        "text": "§ 9."
    },
    {
        "tag": "span",
        "class": "paragrafTittel",
        "html": "<em class=\" \">Ikrafttredelse. Overgangsbestemmelser</em>",
        "text": "Ikrafttredelse. Overgangsbestemmelser"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen fastsetter. Kongen kan gi overgangsbestemmelser.",
        "text": "Loven trer i kraft fra den tid Kongen fastsetter. Kongen kan gi overgangsbestemmelser."
    }
]