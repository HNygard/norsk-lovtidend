[
    {
        "tag": "p",
        "class": "marg",
        "html": "<a data-id=\"forarbeid/otprp-3-198687\" class=\" reference\" href=\"/forarbeid/otprp-3-198687\">Ot.prp.nr.3 (1986–1987)</a>, Innst.O.nr.18 (1986–1987) og Besl.O.nr.22 (1986–1987). Odels- og Lagtingsvedtak henholdsvis 9. og 12. desember 1986. Fremmet av Finans- og tolldepartementet.",
        "text": "Ot.prp.nr.3 (1986–1987), Innst.O.nr.18 (1986–1987) og Besl.O.nr.22 (1986–1987). Odels- og Lagtingsvedtak henholdsvis 9. og 12. desember 1986. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1975-06-13-35\" class=\" reference\" href=\"/lov/1975-06-13-35\">lov av 13. juni 1975 nr. 35</a> om skattlegging av undersjøiske petroleumsforekomster m. v. gjøres følgende endringer:",
        "text": "I lov av 13. juni 1975 nr. 35 om skattlegging av undersjøiske petroleumsforekomster m. v. gjøres følgende endringer:"
    },
    {
        "tag": "p",
        "class": "avsnitt",
        "html": "§ 3 a annet ledd skal lyde slik:",
        "text": "§ 3 a annet ledd skal lyde slik:"
    },
    {
        "tag": "p",
        "class": "avsnitt",
        "html": "Ved beregning av skattbar formue settes verdien av driftsmidler som avskrives etter reglene i bokstav b til skattmessig nedskrevet verdi.",
        "text": "Ved beregning av skattbar formue settes verdien av driftsmidler som avskrives etter reglene i bokstav b til skattmessig nedskrevet verdi."
    },
    {
        "tag": "p",
        "class": "avsnitt",
        "html": "§ 3 b første ledd skal lyde slik:",
        "text": "§ 3 b første ledd skal lyde slik:"
    },
    {
        "tag": "p",
        "class": "avsnitt",
        "html": "Det gis ikke fradrag etter reglene i skattelovens § 44 A. Utgifter til erverv av driftsmidler kan kreves avskrevet med inntil 16 2/3 pst. pr. år fra og med det år utgiftene er pådratt. Kongen kan gi nærmere forskrifter til gjennomføring og utfylling av bestemmelsen i foregående punktum.",
        "text": "Det gis ikke fradrag etter reglene i skattelovens § 44 A. Utgifter til erverv av driftsmidler kan kreves avskrevet med inntil 16 2/3 pst. pr. år fra og med det år utgiftene er pådratt. Kongen kan gi nærmere forskrifter til gjennomføring og utfylling av bestemmelsen i foregående punktum."
    },
    {
        "tag": "p",
        "class": "avsnitt",
        "html": "<a data-id=\"lov/1975-06-13-35/§5\" class=\" reference\" href=\"/lov/1975-06-13-35/%C2%A75\">§ 5</a> skal lyde slik:",
        "text": "§ 5 skal lyde slik:"
    },
    {
        "tag": "p",
        "class": "avsnitt",
        "html": "Skattepliktige som driver utvinning og rørledningstransport i de områder som er nevnt i <a data-id=\"lov/1975-06-13-35/§1\" class=\" reference\" href=\"/lov/1975-06-13-35/%C2%A71\">§ 1</a>, skal av inntekt ved slik virksomhet betale en særskatt til staten. Vederlag som ytes som andel av produksjon eller resultat regnes like med inntekt av utvinning og rørledningstransport. Det samme gjelder inntekter som etter reglene i <a data-id=\"lov/1975-06-13-35/§3\" class=\" reference\" href=\"/lov/1975-06-13-35/%C2%A73\">§ 3</a> bokstav d blir henført til område som nevnt i <a data-id=\"lov/1975-06-13-35/§1\" class=\" reference\" href=\"/lov/1975-06-13-35/%C2%A71\">§ 1</a>. Særskatten beregnes etter den sats som for det enkelte år vedtas av Stortinget.",
        "text": "Skattepliktige som driver utvinning og rørledningstransport i de områder som er nevnt i § 1, skal av inntekt ved slik virksomhet betale en særskatt til staten. Vederlag som ytes som andel av produksjon eller resultat regnes like med inntekt av utvinning og rørledningstransport. Det samme gjelder inntekter som etter reglene i § 3 bokstav d blir henført til område som nevnt i § 1. Særskatten beregnes etter den sats som for det enkelte år vedtas av Stortinget."
    },
    {
        "tag": "p",
        "class": "avsnitt",
        "html": "Særskatt utlignes på den inntekt av virksomheten som ligger til grunn for utligning av den alminnelige inntektsskatt til staten. Det gis likevel ikke fradrag i inntekten for beløp som av årets overskudd i aksjeselskaper og dermed likestilte selskaper er besluttet utdelt som utbytte e.l. Det gis heller ikke fradrag for tap eller underskudd som fremkommer ved annen virksomhet enn utvinning og rørledningstransport som nevnt i <a data-id=\"lov/1975-06-13-35/§1\" class=\" reference\" href=\"/lov/1975-06-13-35/%C2%A71\">§ 1</a>. Det gis ikke fradrag for tilskudd etter skatteloven § 44 femte ledd.",
        "text": "Særskatt utlignes på den inntekt av virksomheten som ligger til grunn for utligning av den alminnelige inntektsskatt til staten. Det gis likevel ikke fradrag i inntekten for beløp som av årets overskudd i aksjeselskaper og dermed likestilte selskaper er besluttet utdelt som utbytte e.l. Det gis heller ikke fradrag for tap eller underskudd som fremkommer ved annen virksomhet enn utvinning og rørledningstransport som nevnt i § 1. Det gis ikke fradrag for tilskudd etter skatteloven § 44 femte ledd."
    },
    {
        "tag": "p",
        "class": "avsnitt",
        "html": "Særskatt svares bare av den del av netto inntekt beregnet etter annet ledd som overstiger en produksjonsgodtgjørelse. Godtgjørelsen settes til 15 pst. og beregnes av mengden av petroleum den skattepliktige har utvunnet i inntektsåret, verdsatt etter den pris som skal legges til grunn ved ligningen. Dersom produksjonsgodtgjørelsen overstiger inntekten etter annet ledd, kan det overskytende føres til fradrag i senere år ved utligningen av særskatt.",
        "text": "Særskatt svares bare av den del av netto inntekt beregnet etter annet ledd som overstiger en produksjonsgodtgjørelse. Godtgjørelsen settes til 15 pst. og beregnes av mengden av petroleum den skattepliktige har utvunnet i inntektsåret, verdsatt etter den pris som skal legges til grunn ved ligningen. Dersom produksjonsgodtgjørelsen overstiger inntekten etter annet ledd, kan det overskytende føres til fradrag i senere år ved utligningen av særskatt."
    },
    {
        "tag": "p",
        "class": "avsnitt",
        "html": "Produksjonsgodtgjørelse etter tredje ledd beregnes av petroleum utvunnet fra petroleumsforekomst og som omfattes av plan for utbygging og drift, forelagt departementet til godkjennelse etter 1. januar 1986. Kongen avgjør i tvilstilfelle med bindende virkning hvilken utvunnet petroleum som skal regnes med etter denne bestemmelse, og kan gi forskrifter til gjennomføring og utfylling av bestemmelsene i denne paragraf.",
        "text": "Produksjonsgodtgjørelse etter tredje ledd beregnes av petroleum utvunnet fra petroleumsforekomst og som omfattes av plan for utbygging og drift, forelagt departementet til godkjennelse etter 1. januar 1986. Kongen avgjør i tvilstilfelle med bindende virkning hvilken utvunnet petroleum som skal regnes med etter denne bestemmelse, og kan gi forskrifter til gjennomføring og utfylling av bestemmelsene i denne paragraf."
    },
    {
        "tag": "p",
        "class": "avsnitt",
        "html": "Særskatt etter denne bestemmelse kommer ikke til fradrag ved utligning av annen inntektsskatt.",
        "text": "Særskatt etter denne bestemmelse kommer ikke til fradrag ved utligning av annen inntektsskatt."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "<em class=\" \">Overgangsbestemmelser om avskrivninger og friinntekt</em>",
        "text": "Overgangsbestemmelser om avskrivninger og friinntekt"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.\t</td><td class=\" morTableVerticalAlignTop morTableAlignLeft\">Uten hensyn til bestemmelsene i <a data-id=\"lov/1975-06-13-35/§3\" class=\" reference\" href=\"/lov/1975-06-13-35/%C2%A73\">petroleumsskatteloven § 3</a>, bokstav b, skal utgifter til erverv av driftsmidler som er pådratt før 1. januar 1987, først avskrives fra det tidspunkt driftsmidlet tas i ordinær bruk. Produksjonsanlegg med de installasjoner som er del av eller tilknyttet slikt anlegg, utgjør ett driftsmiddel og anses tatt i ordinær bruk på det tidspunkt ordinær petroleumsproduksjon er påbegynt. Plattform eller teknisk innretning med funksjon som fellesanlegg, anses som særskilt driftsmiddel og kan avskrives fra det tidspunkt ett av de produksjonsanleggene som de betjener, er påbegynt avskrevet.</td></tr>",
        "text": "1.\tUten hensyn til bestemmelsene i petroleumsskatteloven § 3, bokstav b, skal utgifter til erverv av driftsmidler som er pådratt før 1. januar 1987, først avskrives fra det tidspunkt driftsmidlet tas i ordinær bruk. Produksjonsanlegg med de installasjoner som er del av eller tilknyttet slikt anlegg, utgjør ett driftsmiddel og anses tatt i ordinær bruk på det tidspunkt ordinær petroleumsproduksjon er påbegynt. Plattform eller teknisk innretning med funksjon som fellesanlegg, anses som særskilt driftsmiddel og kan avskrives fra det tidspunkt ett av de produksjonsanleggene som de betjener, er påbegynt avskrevet."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.\t</td><td class=\" morTableVerticalAlignTop morTableAlignLeft\">Utgifter til erverv av driftsmidler som pådras i 1987 eller senere år, kan avskrives etter <a data-id=\"lov/1975-06-13-35/§3\" class=\" reference\" href=\"/lov/1975-06-13-35/%C2%A73\">petroleumsskatteloven § 3</a>, bokstav b, fra og med det år utgiftene pådras, uten hensyn til om noen del av kostprisen skal behandles etter reglene i nr. 1.</td></tr>",
        "text": "2.\tUtgifter til erverv av driftsmidler som pådras i 1987 eller senere år, kan avskrives etter petroleumsskatteloven § 3, bokstav b, fra og med det år utgiftene pådras, uten hensyn til om noen del av kostprisen skal behandles etter reglene i nr. 1."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.\t</td><td class=\" morTableVerticalAlignTop morTableAlignLeft\">Særskatt skal svares av den del av nettoinntekten beregnet etter <a data-id=\"lov/1975-06-13-35/§5\" class=\" reference\" href=\"/lov/1975-06-13-35/%C2%A75\">petroleumsskatteloven § 5</a> annet ledd, som overstiger 6 2/3 pst. av kostpris for driftsmidler som er nevnt under 1. Bortsett fra bestemmelsen i nr. 6 gis det ikke for noen del friinntekt på kostpris som pådras i 1987 eller senere år.</td></tr>",
        "text": "3.\tSærskatt skal svares av den del av nettoinntekten beregnet etter petroleumsskatteloven § 5 annet ledd, som overstiger 6 2/3 pst. av kostpris for driftsmidler som er nevnt under 1. Bortsett fra bestemmelsen i nr. 6 gis det ikke for noen del friinntekt på kostpris som pådras i 1987 eller senere år."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.\t</td><td class=\" morTableVerticalAlignTop morTableAlignLeft\">Kostpris for et driftsmiddel skal medregnes ved beregningen av skattbar inntekt i 15 år fra og med året etter at det er påbegynt avskrevet etter reglene under 1. Dersom 6 2/3 pst. av kostpris for driftsmidler som nevnt under l utgjør mer enn nettoinntekten, kan det overskytende føres til fradrag i senere år ved utligning av særskatt.</td></tr>",
        "text": "4.\tKostpris for et driftsmiddel skal medregnes ved beregningen av skattbar inntekt i 15 år fra og med året etter at det er påbegynt avskrevet etter reglene under 1. Dersom 6 2/3 pst. av kostpris for driftsmidler som nevnt under l utgjør mer enn nettoinntekten, kan det overskytende føres til fradrag i senere år ved utligning av særskatt."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.\t</td><td class=\" morTableVerticalAlignTop morTableAlignLeft\">Kongen kan med bindende virkning gjøre vedtak om hvilke utgifter og driftsmidler som går inn under bestemmelsene under nr. 1-4 foran.</td></tr>",
        "text": "5.\tKongen kan med bindende virkning gjøre vedtak om hvilke utgifter og driftsmidler som går inn under bestemmelsene under nr. 1-4 foran."
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.\t</td><td class=\" morTableVerticalAlignTop morTableAlignLeft\">I lov av 23. desember 1983 om midlertidig tillegg til <a data-id=\"lov/1975-06-13-35\" class=\" reference\" href=\"/lov/1975-06-13-35\">lov av 13. juni 1975 nr. 35</a> om skattlegging av undersjøiske petroleumsforekomster mv. skal <a data-id=\"lov/1975-06-13-35/§6\" class=\" reference\" href=\"/lov/1975-06-13-35/%C2%A76\">§ 6</a> lyde slik:</td></tr>",
        "text": "6.\tI lov av 23. desember 1983 om midlertidig tillegg til lov av 13. juni 1975 nr. 35 om skattlegging av undersjøiske petroleumsforekomster mv. skal § 6 lyde slik:"
    },
    {
        "tag": "p",
        "class": "avsnitt",
        "html": "Når en del av et driftsmiddels kostpris er fradragsført etter reglene i <a data-id=\"lov/1975-06-13-35/§2\" class=\" reference\" href=\"/lov/1975-06-13-35/%C2%A72\">§ 2</a>, skal ved ligningen for de tre nærmeste påfølgende år, særskatt bare svares av den del av nettoinntekten, beregnet etter <a data-id=\"lov/1975-06-13-35/§5\" class=\" reference\" href=\"/lov/1975-06-13-35/%C2%A75\">petroleumsskatteloven § 5</a> annet ledd, som overstiger 6 2/3 pst. av det fradragsførte beløp. Renter regnes ikke med.",
        "text": "Når en del av et driftsmiddels kostpris er fradragsført etter reglene i § 2, skal ved ligningen for de tre nærmeste påfølgende år, særskatt bare svares av den del av nettoinntekten, beregnet etter petroleumsskatteloven § 5 annet ledd, som overstiger 6 2/3 pst. av det fradragsførte beløp. Renter regnes ikke med."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "<em class=\" \">Ikrafttredelse m.v.</em>",
        "text": "Ikrafttredelse m.v."
    },
    {
        "tag": "p",
        "class": "avsnitt",
        "html": "Denne lov trer i kraft straks, og får første gang virkning ved beregning av skatt for inntektsåret 1987.",
        "text": "Denne lov trer i kraft straks, og får første gang virkning ved beregning av skatt for inntektsåret 1987."
    }
]