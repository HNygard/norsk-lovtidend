[
    {
        "tag": "p",
        "class": "marg",
        "html": "<a data-id=\"forarbeid/otprp-61-198687\" class=\" reference\" href=\"/forarbeid/otprp-61-198687\">Ot.prp.nr.61 (1986–1987)</a>, Innst.O.nr.85 (1986–1987), Besl.O.nr.86 (1986–1987). Odels- og Lagtingsvedtak henholdsvis 29. mai og 3. juni 1987. Fremmet av Finans- og tolldepartementet.",
        "text": "Ot.prp.nr.61 (1986–1987), Innst.O.nr.85 (1986–1987), Besl.O.nr.86 (1986–1987). Odels- og Lagtingsvedtak henholdsvis 29. mai og 3. juni 1987. Fremmet av Finans- og tolldepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1975-06-13-35\" class=\" reference\" href=\"/lov/1975-06-13-35\">lov av 13. juni 1975 nr. 35</a> om skattlegging av undersjøiske petroleumsforekomster m.v. (petroleumsskatteloven) gjøres følgende endring:",
        "text": "I lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven) gjøres følgende endring:"
    },
    {
        "tag": "p",
        "class": "avsnitt",
        "html": "<a data-id=\"lov/1975-06-13-35/§10\" class=\" reference\" href=\"/lov/1975-06-13-35/%C2%A710\">§ 10</a> (ny) skal lyde slik:",
        "text": "§ 10 (ny) skal lyde slik:"
    },
    {
        "tag": "p",
        "class": "avsnitt",
        "html": "Overdragelse eller interesseoverføring som nevnt i petroleumsloven § 61 kan ikke skje uten at Kongen har samtykket i de skattemessige virkningene. Kongen kan ved samtykket også lempe den beskatning som ellers følger av skattelovgivningen. Kongen kan sette vilkår for samtykket og herunder fravike bestemmelser i skattelovgivningen. Vedtak som gjøres må ha en naturlig tilknytning til overdragelsen eller overføringen.",
        "text": "Overdragelse eller interesseoverføring som nevnt i petroleumsloven § 61 kan ikke skje uten at Kongen har samtykket i de skattemessige virkningene. Kongen kan ved samtykket også lempe den beskatning som ellers følger av skattelovgivningen. Kongen kan sette vilkår for samtykket og herunder fravike bestemmelser i skattelovgivningen. Vedtak som gjøres må ha en naturlig tilknytning til overdragelsen eller overføringen."
    },
    {
        "tag": "p",
        "class": "avsnitt",
        "html": "Ved omfordeling av andeler i petroleumsforekomster som omfattes av flere utvinningstillatelser med tilhørende driftsmidler, kan Kongen fravike bestemmelser i skattelovgivningen.",
        "text": "Ved omfordeling av andeler i petroleumsforekomster som omfattes av flere utvinningstillatelser med tilhørende driftsmidler, kan Kongen fravike bestemmelser i skattelovgivningen."
    },
    {
        "tag": "p",
        "class": "avsnitt",
        "html": "Kongen kan gi nærmere forskrifter til utfylling og gjennomføring av bestemmelsene i denne paragraf.",
        "text": "Kongen kan gi nærmere forskrifter til utfylling og gjennomføring av bestemmelsene i denne paragraf."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Denne lov trer i kraft straks og får virkning for overdragelser som ikke er gjennomført pr. 1. mai 1987.",
        "text": "Denne lov trer i kraft straks og får virkning for overdragelser som ikke er gjennomført pr. 1. mai 1987."
    },
    {
        "tag": "p",
        "class": "avsnitt",
        "html": "Etter søknad fra vedkommende skattepliktige, får bestemmelsene under I også virkning for overdragelser m.v. som gjennomføres 1. januar 1987 eller senere.",
        "text": "Etter søknad fra vedkommende skattepliktige, får bestemmelsene under I også virkning for overdragelser m.v. som gjennomføres 1. januar 1987 eller senere."
    }
]