[
    {
        "tag": "p",
        "class": "marg",
        "html": "<a data-id=\"forarbeid/otprp-40-198687\" class=\" reference\" href=\"/forarbeid/otprp-40-198687\">Ot.prp.nr.40 (1986–1987)</a>, Innst.O.nr.58 (1986–1987), Besl.O.nr.62 (1986–1987). Odels- og Lagtingsvedtak henholdsvis 25. og 29. mai 1987. Fremmet av Sosialdepartementet.",
        "text": "Ot.prp.nr.40 (1986–1987), Innst.O.nr.58 (1986–1987), Besl.O.nr.62 (1986–1987). Odels- og Lagtingsvedtak henholdsvis 25. og 29. mai 1987. Fremmet av Sosialdepartementet."
    },
    {
        "tag": "p",
        "class": "morTag_amf avsnitt",
        "html": "Endringer også i følgende lov:",
        "text": "Endringer også i følgende lov:"
    },
    {
        "tag": "table",
        "class": "listeItem avsnitt",
        "html": "<tr><td data-level=\"1\" class=\"morTag_nf small leftMargin_1 listeitemNummer morTableVerticalAlignTop morTableAlignRight morTableWidthPercent5\">\t</td><td class=\" morTableVerticalAlignTop morTableAlignLeft\"><a data-id=\"lov/1860-05-16\" class=\" reference\" href=\"/lov/1860-05-16\">Lov 16. mai 1860</a> om Sundhedscommissioner og om Foranstaltninger i Anledning af epidemiske og smittsomme Sygdomme</td></tr>",
        "text": "\tLov 16. mai 1860 om Sundhedscommissioner og om Foranstaltninger i Anledning af epidemiske og smittsomme Sygdomme"
    },
    {
        "tag": "h2",
        "class": "",
        "html": "I.",
        "text": "I."
    },
    {
        "tag": "p",
        "class": "avsnitt",
        "html": "I <a data-id=\"lov/1982-11-19-66\" class=\" reference\" href=\"/lov/1982-11-19-66\">lov 19. november 1982 nr. 66</a> om helsetjenesten i kommunene gjøres følgende endringer:",
        "text": "I lov 19. november 1982 nr. 66 om helsetjenesten i kommunene gjøres følgende endringer:"
    },
    {
        "tag": "p",
        "class": "avsnitt",
        "html": "<a data-id=\"lov/1982-11-19-66/§1-3\" class=\" reference\" href=\"/lov/1982-11-19-66/%C2%A71-3\">§ 1-3</a>, første ledd nr. 1 bokstav a skal lyde:",
        "text": "§ 1-3, første ledd nr. 1 bokstav a skal lyde:"
    },
    {
        "tag": "p",
        "class": "avsnitt",
        "html": "miljørettet helsevern.",
        "text": "miljørettet helsevern."
    },
    {
        "tag": "p",
        "class": "avsnitt",
        "html": "<a data-id=\"lov/1982-11-19-66/§1-4\" class=\" reference\" href=\"/lov/1982-11-19-66/%C2%A71-4\">§ 1-4</a> Ny overskrift skal lyde:",
        "text": "§ 1-4 Ny overskrift skal lyde:"
    },
    {
        "tag": "p",
        "class": "avsnitt",
        "html": "<em class=\" \">(Planlegging, informasjon og samordning).</em>",
        "text": "(Planlegging, informasjon og samordning)."
    },
    {
        "tag": "p",
        "class": "avsnitt",
        "html": "Nytt annet og tredje ledd skal lyde:",
        "text": "Nytt annet og tredje ledd skal lyde:"
    },
    {
        "tag": "p",
        "class": "avsnitt",
        "html": "Kommunens helsetjeneste skal til enhver tid ha oversikt over helsetilstanden i kommunen og de faktorer som kan virke inn på denne. Helsetjenesten skal foreslå helsefremmende og forebyggende tiltak i kommunen.",
        "text": "Kommunens helsetjeneste skal til enhver tid ha oversikt over helsetilstanden i kommunen og de faktorer som kan virke inn på denne. Helsetjenesten skal foreslå helsefremmende og forebyggende tiltak i kommunen."
    },
    {
        "tag": "p",
        "class": "avsnitt",
        "html": "Helsetjenesten skal medvirke til at helsemessige hensyn blir ivaretatt av andre offentlige organer hvis virksomhet har betydning for helsetjenestens arbeid. Slik medvirkning skal skje blant annet gjennom råd og uttalelser og ved deltakelse i plan- og samarbeidsorganer som blir opprettet. Helsetjenesten skal av eget tiltak gi informasjon om de forhold som er nevnt i annet ledd, første punktum til de offentlige organer som har ansvar for iverksetting av tiltak som kan virke inn på helsen. Dersom helsetjenesten blir kjent med forhold som vedrører arbeidsmiljøloven, produktkontrolloven og forurensningsloven, skal helsetjenesten underrette de berørte fagmyndigheter slik at disse kan fatte vedtak. Departementet gir nærmere regler om samarbeidet med andre fagmyndigheter på områder der også helsetjenesten har kompetanse og om koordinering av tiltak.",
        "text": "Helsetjenesten skal medvirke til at helsemessige hensyn blir ivaretatt av andre offentlige organer hvis virksomhet har betydning for helsetjenestens arbeid. Slik medvirkning skal skje blant annet gjennom råd og uttalelser og ved deltakelse i plan- og samarbeidsorganer som blir opprettet. Helsetjenesten skal av eget tiltak gi informasjon om de forhold som er nevnt i annet ledd, første punktum til de offentlige organer som har ansvar for iverksetting av tiltak som kan virke inn på helsen. Dersom helsetjenesten blir kjent med forhold som vedrører arbeidsmiljøloven, produktkontrolloven og forurensningsloven, skal helsetjenesten underrette de berørte fagmyndigheter slik at disse kan fatte vedtak. Departementet gir nærmere regler om samarbeidet med andre fagmyndigheter på områder der også helsetjenesten har kompetanse og om koordinering av tiltak."
    },
    {
        "tag": "p",
        "class": "avsnitt",
        "html": "Nåværende annet, tredje og fjerde ledd blir nytt femte, sjette og syvende ledd.",
        "text": "Nåværende annet, tredje og fjerde ledd blir nytt femte, sjette og syvende ledd."
    },
    {
        "tag": "p",
        "class": "avsnitt",
        "html": "Nytt <a data-id=\"lov/1982-11-19-66/kap4a\" class=\" reference\" href=\"/lov/1982-11-19-66/kap4a\">kap. 4a</a> skal lyde:",
        "text": "Nytt kap. 4a skal lyde:"
    },
    {
        "tag": "h2",
        "class": "",
        "html": "Kap. 4a Miljørettet helsevern.",
        "text": "Kap. 4a Miljørettet helsevern."
    },
    null,
    null,
    {
        "tag": "span",
        "class": "paragrafValue",
        "html": "§ 4a-1.",
        "text": "§ 4a-1."
    },
    {
        "tag": "span",
        "class": "paragrafTittel",
        "html": "<em class=\" \">(Definisjon og forskrifter).</em>",
        "text": "(Definisjon og forskrifter)."
    },
    {
        "tag": "p",
        "class": "avsnitt",
        "html": "Miljørettet helsevern omfatter de faktorer i miljøet som til enhver tid direkte eller indirekte kan ha innvirkning på helsen. Disse omfatter blant annet biologiske, kjemiske, fysiske og sosiale miljøfaktorer.",
        "text": "Miljørettet helsevern omfatter de faktorer i miljøet som til enhver tid direkte eller indirekte kan ha innvirkning på helsen. Disse omfatter blant annet biologiske, kjemiske, fysiske og sosiale miljøfaktorer."
    },
    {
        "tag": "p",
        "class": "avsnitt",
        "html": "I samsvar med de formål for kommunehelsetjenesten som er nevnt i <a data-id=\"lov/1982-11-19-66/§1-2\" class=\" reference\" href=\"/lov/1982-11-19-66/%C2%A71-2\">§ 1-2</a>, kan departementet gi forskrifter om miljørettet helsevern, herunder drikkevann og hygieniske forhold i bygninger, boliger, lokaler, innretninger og enhver form for virksomhet.",
        "text": "I samsvar med de formål for kommunehelsetjenesten som er nevnt i § 1-2, kan departementet gi forskrifter om miljørettet helsevern, herunder drikkevann og hygieniske forhold i bygninger, boliger, lokaler, innretninger og enhver form for virksomhet."
    },
    null,
    null,
    {
        "tag": "span",
        "class": "paragrafValue",
        "html": "§ 4a-2.",
        "text": "§ 4a-2."
    },
    {
        "tag": "span",
        "class": "paragrafTittel",
        "html": "<em class=\" \">(Helse- og sosialstyrets oppgaver).</em>",
        "text": "(Helse- og sosialstyrets oppgaver)."
    },
    {
        "tag": "p",
        "class": "avsnitt",
        "html": "Helse- og sosialstyret skal ha tilsyn med de faktorer som er nevnt i <a data-id=\"lov/1982-11-19-66/§4a-1\" class=\" reference\" href=\"/lov/1982-11-19-66/%C2%A74a-1\">§ 4a-1</a>, første ledd. Innen miljørettet helsevern skal helse- og sosialstyret utøve den virksomhet og treffe de avgjørelser som det er tillagt i lov eller i medhold av lov. Virksomheten og avgjørelsene, herunder enkeltvedtak, skal være i samsvar med helsetjenestens formål, jfr. § 1-2.",
        "text": "Helse- og sosialstyret skal ha tilsyn med de faktorer som er nevnt i § 4a-1, første ledd. Innen miljørettet helsevern skal helse- og sosialstyret utøve den virksomhet og treffe de avgjørelser som det er tillagt i lov eller i medhold av lov. Virksomheten og avgjørelsene, herunder enkeltvedtak, skal være i samsvar med helsetjenestens formål, jfr. § 1-2."
    },
    null,
    null,
    {
        "tag": "span",
        "class": "paragrafValue",
        "html": "§ 4a-3.",
        "text": "§ 4a-3."
    },
    {
        "tag": "span",
        "class": "paragrafTittel",
        "html": "<em class=\" \">(Delegasjon av myndighet).</em>",
        "text": "(Delegasjon av myndighet)."
    },
    {
        "tag": "p",
        "class": "avsnitt",
        "html": "Myndighet og gjøremål innen miljørettet helsevern som i denne lov er lagt til helse- og sosialstyret, kan med unntak av den myndighet som er nevnt i <a data-id=\"lov/1987-06-12-67/§4a-8\" class=\" reference\" href=\"/lov/1987-06-12-67/%C2%A74a-8\">§ 4a-8</a> og <a data-id=\"lov/1987-06-12-67/§4a-9\" class=\" reference\" href=\"/lov/1987-06-12-67/%C2%A74a-9\">§ 4a-9</a>, fjerde ledd, delegeres til kommunens medisinsk-faglig ansvarlige lege. Vedtak om slik delegasjon gjøres av kommunestyret.",
        "text": "Myndighet og gjøremål innen miljørettet helsevern som i denne lov er lagt til helse- og sosialstyret, kan med unntak av den myndighet som er nevnt i § 4a-8 og § 4a-9, fjerde ledd, delegeres til kommunens medisinsk-faglig ansvarlige lege. Vedtak om slik delegasjon gjøres av kommunestyret."
    },
    {
        "tag": "p",
        "class": "avsnitt",
        "html": "Helse- og sosialstyrets myndighet kan utøves av kommunens medisinsk-faglig ansvarlige lege, dersom dette på grunn av tidsnød er nødvendig for at styrets oppgaver etter denne lov skal kunne utføres.",
        "text": "Helse- og sosialstyrets myndighet kan utøves av kommunens medisinsk-faglig ansvarlige lege, dersom dette på grunn av tidsnød er nødvendig for at styrets oppgaver etter denne lov skal kunne utføres."
    },
    {
        "tag": "p",
        "class": "avsnitt",
        "html": "Dette gjelder likevel ikke for helse- og sosialstyrets myndighet etter <a data-id=\"lov/1982-11-19-66/§4a-9\" class=\" reference\" href=\"/lov/1982-11-19-66/%C2%A74a-9\">§ 4a-9</a>, fjerde ledd.",
        "text": "Dette gjelder likevel ikke for helse- og sosialstyrets myndighet etter § 4a-9, fjerde ledd."
    },
    null,
    null,
    {
        "tag": "span",
        "class": "paragrafValue",
        "html": "§ 4a-4.",
        "text": "§ 4a-4."
    },
    {
        "tag": "span",
        "class": "paragrafTittel",
        "html": "<em class=\" \">(Medisinsk-faglig ansvarlig leges deltakelse i helse- og sosialstyrets møter).</em>",
        "text": "(Medisinsk-faglig ansvarlig leges deltakelse i helse- og sosialstyrets møter)."
    },
    {
        "tag": "p",
        "class": "avsnitt",
        "html": "Den medisinsk-faglig ansvarlige lege har rett og plikt til å delta i helse- og sosialstyrets møter ved behandlingen av saker vedrørende miljørettet helsevern, og har talerett og rett til å framsette forslag i møtene. Tilsvarende gjelder når helse- og sosialstyret har opprettet underutvalg som behandler saker som nevnt ovenfor.",
        "text": "Den medisinsk-faglig ansvarlige lege har rett og plikt til å delta i helse- og sosialstyrets møter ved behandlingen av saker vedrørende miljørettet helsevern, og har talerett og rett til å framsette forslag i møtene. Tilsvarende gjelder når helse- og sosialstyret har opprettet underutvalg som behandler saker som nevnt ovenfor."
    },
    null,
    null,
    {
        "tag": "span",
        "class": "paragrafValue",
        "html": "§ 4a-5.",
        "text": "§ 4a-5."
    },
    {
        "tag": "span",
        "class": "paragrafTittel",
        "html": "<em class=\" \">(Granskning).</em>",
        "text": "(Granskning)."
    },
    {
        "tag": "p",
        "class": "avsnitt",
        "html": "Kommunens helse- og sosialstyret kan under dets gjøremål etter dette kapittel beslutte at det skal foretas granskning av eiendom eller virksomhet. Beslutningen kan gjennomføres av helse- og sosialstyret eller medisinsk-faglig ansvarlig lege om nødvendig med bistand fra politiet. De som utfører granskningen skal ha uhindret adgang til å inspisere eiendom og virksomhet og til å ta nødvendige prøver uten godtgjøring. De kan videre kreve framlagt dokumenter og materiale som kan ha betydning for helse- og sosialstyrets gjøremål etter dette kapittel.",
        "text": "Kommunens helse- og sosialstyret kan under dets gjøremål etter dette kapittel beslutte at det skal foretas granskning av eiendom eller virksomhet. Beslutningen kan gjennomføres av helse- og sosialstyret eller medisinsk-faglig ansvarlig lege om nødvendig med bistand fra politiet. De som utfører granskningen skal ha uhindret adgang til å inspisere eiendom og virksomhet og til å ta nødvendige prøver uten godtgjøring. De kan videre kreve framlagt dokumenter og materiale som kan ha betydning for helse- og sosialstyrets gjøremål etter dette kapittel."
    },
    {
        "tag": "p",
        "class": "avsnitt",
        "html": "Fylkesmannen har i klagesaker tilsvarende adgang til å beslutte og gjennomføre granskning.",
        "text": "Fylkesmannen har i klagesaker tilsvarende adgang til å beslutte og gjennomføre granskning."
    },
    {
        "tag": "p",
        "class": "avsnitt",
        "html": "Ved granskning av virksomhet eller eiendom skal de som utfører granskningen først ta kontakt med representanter for virksomhetens ledelse.",
        "text": "Ved granskning av virksomhet eller eiendom skal de som utfører granskningen først ta kontakt med representanter for virksomhetens ledelse."
    },
    null,
    null,
    {
        "tag": "span",
        "class": "paragrafValue",
        "html": "§ 4a-6.",
        "text": "§ 4a-6."
    },
    {
        "tag": "span",
        "class": "paragrafTittel",
        "html": "<em class=\" \">(Retting).</em>",
        "text": "(Retting)."
    },
    {
        "tag": "p",
        "class": "avsnitt",
        "html": "Helse- og sosialstyret kan pålegge forhold ved en eiendom eller virksomhet i kommunen rettet hvis forholdet direkte eller indirekte kan ha negativ innvirkning på helsen, eller det er i strid med bestemmelser gitt i medhold av dette kapittel.",
        "text": "Helse- og sosialstyret kan pålegge forhold ved en eiendom eller virksomhet i kommunen rettet hvis forholdet direkte eller indirekte kan ha negativ innvirkning på helsen, eller det er i strid med bestemmelser gitt i medhold av dette kapittel."
    },
    {
        "tag": "p",
        "class": "avsnitt",
        "html": "Pålegget skal være skriftlig og inneholde en frist for når det skal være utført. Det skal rettes til den som er ansvarlig for forholdet, eller til virksomheten som sådan, herunder selskap eller annen sammenslutning, stiftelse, kommune, fylkeskommune eller annen offentlig innretning.",
        "text": "Pålegget skal være skriftlig og inneholde en frist for når det skal være utført. Det skal rettes til den som er ansvarlig for forholdet, eller til virksomheten som sådan, herunder selskap eller annen sammenslutning, stiftelse, kommune, fylkeskommune eller annen offentlig innretning."
    },
    {
        "tag": "p",
        "class": "avsnitt",
        "html": "Kostnadene ved å gjennomføre pålegget skal dekkes av den som er ansvarlig for forholdet, eventuelt av virksomheten som sådan, jfr. annet ledd.",
        "text": "Kostnadene ved å gjennomføre pålegget skal dekkes av den som er ansvarlig for forholdet, eventuelt av virksomheten som sådan, jfr. annet ledd."
    },
    null,
    null,
    {
        "tag": "span",
        "class": "paragrafValue",
        "html": "§ 4a-7.",
        "text": "§ 4a-7."
    },
    {
        "tag": "span",
        "class": "paragrafTittel",
        "html": "<em class=\" \">(Tvangsmulkt).</em>",
        "text": "(Tvangsmulkt)."
    },
    {
        "tag": "p",
        "class": "avsnitt",
        "html": "Helse- og sosialstyret kan ved oversittelse av frist for å oppfylle pålegg om retting av forhold etter <a data-id=\"lov/1982-11-19-66/§4a-6\" class=\" reference\" href=\"/lov/1982-11-19-66/%C2%A74a-6\">§ 4a-6</a> ilegge adressaten for pålegget tvangsmulkt i form av engangsmulkt eller løpende dagmulkt. Tvangsmulkten må enten være fastsatt samtidig med pålegget eller i forbindelse med fastsettelse av ny frist for oppfyllelse av pålegget. Tvangsmulktens størrelse fastsettes under hensyn til hvor viktig det er at pålegget blir gjennomført og hvilke kostnader det antas å medføre.",
        "text": "Helse- og sosialstyret kan ved oversittelse av frist for å oppfylle pålegg om retting av forhold etter § 4a-6 ilegge adressaten for pålegget tvangsmulkt i form av engangsmulkt eller løpende dagmulkt. Tvangsmulkten må enten være fastsatt samtidig med pålegget eller i forbindelse med fastsettelse av ny frist for oppfyllelse av pålegget. Tvangsmulktens størrelse fastsettes under hensyn til hvor viktig det er at pålegget blir gjennomført og hvilke kostnader det antas å medføre."
    },
    {
        "tag": "p",
        "class": "avsnitt",
        "html": "Tvangsmulkten inndrives ved utpantning.",
        "text": "Tvangsmulkten inndrives ved utpantning."
    },
    {
        "tag": "p",
        "class": "avsnitt",
        "html": "Departementet kan gi nærmere bestemmelser om fastsettelse og beregning av tvangsmulkt.",
        "text": "Departementet kan gi nærmere bestemmelser om fastsettelse og beregning av tvangsmulkt."
    },
    null,
    null,
    {
        "tag": "span",
        "class": "paragrafValue",
        "html": "§ 4a-8.",
        "text": "§ 4a-8."
    },
    {
        "tag": "span",
        "class": "paragrafTittel",
        "html": "<em class=\" \">(Stansning).</em>",
        "text": "(Stansning)."
    },
    {
        "tag": "p",
        "class": "avsnitt",
        "html": "Oppstår det ved virksomhet forhold som medfører en overhengende fare for helseskade skal helse- og sosialstyret stanse hele eller deler av virksomheten inntil forholdene er rettet. Stansning kan om nødvendig gjennomføres med bistand fra politiet.",
        "text": "Oppstår det ved virksomhet forhold som medfører en overhengende fare for helseskade skal helse- og sosialstyret stanse hele eller deler av virksomheten inntil forholdene er rettet. Stansning kan om nødvendig gjennomføres med bistand fra politiet."
    },
    null,
    null,
    {
        "tag": "span",
        "class": "paragrafValue",
        "html": "§ 4a-9.",
        "text": "§ 4a-9."
    },
    {
        "tag": "span",
        "class": "paragrafTittel",
        "html": "<em class=\" \">(Straff).</em>",
        "text": "(Straff)."
    },
    {
        "tag": "p",
        "class": "avsnitt",
        "html": "Med bøter eller fengsel inntil 3 måneder eller begge deler straffes den som forsettlig eller uaktsomt overtrer pålegg eller forskrifter gitt i medhold av dette kapittel.",
        "text": "Med bøter eller fengsel inntil 3 måneder eller begge deler straffes den som forsettlig eller uaktsomt overtrer pålegg eller forskrifter gitt i medhold av dette kapittel."
    },
    {
        "tag": "p",
        "class": "avsnitt",
        "html": "Medvirkning straffes på samme måte.",
        "text": "Medvirkning straffes på samme måte."
    },
    {
        "tag": "p",
        "class": "avsnitt",
        "html": "Er overtredelse av bestemmelser eller pålegg gitt i medhold av denne lov, begått av noen som har handlet på vegne av juridisk person, så som et selskap, en stiftelse, en sammenslutning eller offentlig virksomhet, kan bøtestraff idømmes virksomheten som sådan, selv om ingen kan straffes etter bestemmelsens første ledd. Ved utmåling av straffen skal det særlig legges vekt på om overtredelsen er foretatt for å fremme virksomhetens interesser, eller om virksomheten har hatt fordel av overtredelsen.",
        "text": "Er overtredelse av bestemmelser eller pålegg gitt i medhold av denne lov, begått av noen som har handlet på vegne av juridisk person, så som et selskap, en stiftelse, en sammenslutning eller offentlig virksomhet, kan bøtestraff idømmes virksomheten som sådan, selv om ingen kan straffes etter bestemmelsens første ledd. Ved utmåling av straffen skal det særlig legges vekt på om overtredelsen er foretatt for å fremme virksomhetens interesser, eller om virksomheten har hatt fordel av overtredelsen."
    },
    {
        "tag": "p",
        "class": "avsnitt",
        "html": "Har overtredelse ikke medført helseskade eller kun ubetydelig fare for helseskade, skjer offentlig påtale kun etter begjæring fra helse- og sosialstyret.",
        "text": "Har overtredelse ikke medført helseskade eller kun ubetydelig fare for helseskade, skjer offentlig påtale kun etter begjæring fra helse- og sosialstyret."
    },
    null,
    null,
    {
        "tag": "span",
        "class": "paragrafValue",
        "html": "§ 4a-10.",
        "text": "§ 4a-10."
    },
    {
        "tag": "span",
        "class": "paragrafTittel",
        "html": "<em class=\" \">(Klage).</em>",
        "text": "(Klage)."
    },
    {
        "tag": "p",
        "class": "avsnitt",
        "html": "Fylkesmannen avgjør klager over vedtak truffet av helse- og sosialstyret eller medisinsk-faglig ansvarlig lege etter dette kapittel. Før vedtak i klagesak treffes skal det innhentes uttalelse fra fylkeslegen.",
        "text": "Fylkesmannen avgjør klager over vedtak truffet av helse- og sosialstyret eller medisinsk-faglig ansvarlig lege etter dette kapittel. Før vedtak i klagesak treffes skal det innhentes uttalelse fra fylkeslegen."
    },
    {
        "tag": "h2",
        "class": "",
        "html": "II.",
        "text": "II."
    },
    {
        "tag": "p",
        "class": "avsnitt",
        "html": "I <a data-id=\"lov/1860-05-16\" class=\" reference\" href=\"/lov/1860-05-16\">lov 16 mai 1860</a> om Sundhedscommissioner og om Foranstaltninger i Anledning af epidemiske og smittsomme Sygdomme oppheves §§ 1 til 6.",
        "text": "I lov 16 mai 1860 om Sundhedscommissioner og om Foranstaltninger i Anledning af epidemiske og smittsomme Sygdomme oppheves §§ 1 til 6."
    },
    {
        "tag": "p",
        "class": "avsnitt",
        "html": "Forskrifter gitt med hjemmel i sunnhetsloven § 4 skal gjelde fortsatt i den utstrekning de ikke strider mot regler gitt i eller i medhold av <a data-id=\"lov/1982-11-19-66\" class=\" reference\" href=\"/lov/1982-11-19-66\">lov 19. november 1982 nr. 66</a> om helsetjenesten i kommunene.",
        "text": "Forskrifter gitt med hjemmel i sunnhetsloven § 4 skal gjelde fortsatt i den utstrekning de ikke strider mot regler gitt i eller i medhold av lov 19. november 1982 nr. 66 om helsetjenesten i kommunene."
    },
    {
        "tag": "h2",
        "class": "",
        "html": "III.",
        "text": "III."
    },
    {
        "tag": "p",
        "class": "avsnitt",
        "html": "Loven her trer i kraft 1. januar 1988.",
        "text": "Loven her trer i kraft 1. januar 1988."
    }
]