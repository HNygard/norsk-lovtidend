[
    {
        "tag": "p",
        "class": "marg",
        "html": "Ot.prp.nr.3 (2003–2004), Innst.O.nr.5 (2003–2004) og Besl.O.nr.14 (2003–2004). Odels- og lagtingsvedtak hhv. 20. og 27. november 2003. Fremmet av Justis- og politidepartementet. Jf. EØS-avtalen vedlegg XII nr. 2 (direktiv <a data-id=\"eu/32000l0035\" class=\" reference\" href=\"/eu/32000l0035\">2000/35/EF</a>) om bekjempelse av forsinket betaling ved handelstransaksjoner.",
        "text": "Ot.prp.nr.3 (2003–2004), Innst.O.nr.5 (2003–2004) og Besl.O.nr.14 (2003–2004). Odels- og lagtingsvedtak hhv. 20. og 27. november 2003. Fremmet av Justis- og politidepartementet. Jf. EØS-avtalen vedlegg XII nr. 2 (direktiv 2000/35/EF) om bekjempelse av forsinket betaling ved handelstransaksjoner."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I lov 17. desember 1976 nr. 100 om renter ved forsinket betaling m.m. gjøres følgende endringer:",
        "text": "I lov 17. desember 1976 nr. 100 om renter ved forsinket betaling m.m. gjøres følgende endringer:"
    },
    {
        "tag": "p",
        "class": "marg",
        "html": "§ 2 første ledd andre punktum skal lyde:",
        "text": "§ 2 første ledd andre punktum skal lyde:"
    },
    {
        "tag": "p",
        "class": "avsnitt",
        "html": "Renten løper fra forfallsdag når denne er fastsatt i forveien, og ellers fra 30 dager etter at fordringshaveren har sendt skyldneren skriftlig påkrav med oppfordring om å betale.",
        "text": "Renten løper fra forfallsdag når denne er fastsatt i forveien, og ellers fra 30 dager etter at fordringshaveren har sendt skyldneren skriftlig påkrav med oppfordring om å betale."
    },
    {
        "tag": "p",
        "class": "marg",
        "html": "§ 3 første ledd første og andre punktum skal lyde:",
        "text": "§ 3 første ledd første og andre punktum skal lyde:"
    },
    {
        "tag": "p",
        "class": "avsnitt",
        "html": "Departementet fastsetter hvert halvår størrelsen av forsinkelsesrenten til en fast prosent årlig rente, som skal svare til den pengepolitiske styringsrenten slik denne er fastsatt av Norges Bank per 1. januar og 1. juli det aktuelle år tillagt minst sju prosentpoeng. For skyldnere som er skyldner i egenskap av forbruker, kan departementet fastsette en lavere forsinkelsesrente.",
        "text": "Departementet fastsetter hvert halvår størrelsen av forsinkelsesrenten til en fast prosent årlig rente, som skal svare til den pengepolitiske styringsrenten slik denne er fastsatt av Norges Bank per 1. januar og 1. juli det aktuelle år tillagt minst sju prosentpoeng. For skyldnere som er skyldner i egenskap av forbruker, kan departementet fastsette en lavere forsinkelsesrente."
    },
    {
        "tag": "p",
        "class": "marg",
        "html": "Ny § 4 a skal lyde:",
        "text": "Ny § 4 a skal lyde:"
    },
    {
        "tag": "div",
        "class": "paragraf",
        "html": "§ 4 a. <em class=\" \">Særlige regler om håndheving av urimelige standardavtaler i næringsforhold</em>",
        "text": "§ 4 a. Særlige regler om håndheving av urimelige standardavtaler i næringsforhold"
    },
    {
        "tag": "p",
        "class": "avsnitt",
        "html": "En organisasjon som representerer små eller mellomstore næringsvirksomheter, kan reise søksmål for å få prøvd om vilkår i standardavtaler om betalingstid eller følgene av forsinket betaling vil virke urimelig overfor kreditor, jf. avtaleloven § 36. Retten kan etter påstand fastsette at en dom i saken skal gjelde for alle og enhver som gjør bruk av standardavtalen.",
        "text": "En organisasjon som representerer små eller mellomstore næringsvirksomheter, kan reise søksmål for å få prøvd om vilkår i standardavtaler om betalingstid eller følgene av forsinket betaling vil virke urimelig overfor kreditor, jf. avtaleloven § 36. Retten kan etter påstand fastsette at en dom i saken skal gjelde for alle og enhver som gjør bruk av standardavtalen."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft 1. januar 2004.",
        "text": "Loven trer i kraft 1. januar 2004."
    }
]