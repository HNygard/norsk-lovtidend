[
    {
        "tag": "p",
        "class": "marg",
        "html": "Ot.prp.nr.81 (2002–2003), Innst.O.nr.101 (2002–2003) og Besl.O.nr.96 (2002–2003). Odels- og lagtingsvedtak hhv. 3. og 12. juni 2003. Fremmet av Finansdepartementet.",
        "text": "Ot.prp.nr.81 (2002–2003), Innst.O.nr.101 (2002–2003) og Besl.O.nr.96 (2002–2003). Odels- og lagtingsvedtak hhv. 3. og 12. juni 2003. Fremmet av Finansdepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "Lov 14. juli 1950 nr. 10 om valutaregulering oppheves.",
        "text": "Lov 14. juli 1950 nr. 10 om valutaregulering oppheves."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Lov 25. juni 1965 nr. 2 om adgang til regulering av penge- og kredittforholdene oppheves.",
        "text": "Lov 25. juni 1965 nr. 2 om adgang til regulering av penge- og kredittforholdene oppheves."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "avsnitt",
        "html": "I lov 24. mai 1985 nr. 28 om Norges Bank og pengevesenet (sentralbankloven) gjøres følgende endringer:",
        "text": "I lov 24. mai 1985 nr. 28 om Norges Bank og pengevesenet (sentralbankloven) gjøres følgende endringer:"
    },
    {
        "tag": "p",
        "class": "marg",
        "html": "Lovens tittel skal lyde:",
        "text": "Lovens tittel skal lyde:"
    },
    {
        "tag": "p",
        "class": "marg",
        "html": "<em class=\" \">Lov om Norges Bank og pengevesenet mv. (sentralbankloven)</em>",
        "text": "Lov om Norges Bank og pengevesenet mv. (sentralbankloven)"
    },
    {
        "tag": "p",
        "class": "marg",
        "html": "§ 3 nytt fjerde ledd skal lyde:",
        "text": "§ 3 nytt fjerde ledd skal lyde:"
    },
    {
        "tag": "p",
        "class": "avsnitt",
        "html": "Banken skal informere offentligheten om de vurderinger som har vært grunnlaget for beslutninger som gjelder utøvelsen av pengepolitikken.",
        "text": "Banken skal informere offentligheten om de vurderinger som har vært grunnlaget for beslutninger som gjelder utøvelsen av pengepolitikken."
    },
    {
        "tag": "p",
        "class": "marg",
        "html": "§ 5 tredje ledd skal lyde:",
        "text": "§ 5 tredje ledd skal lyde:"
    },
    {
        "tag": "p",
        "class": "avsnitt",
        "html": "Representantskapet fører tilsyn med bankens drift og at reglene for bankens virksomhet blir fulgt. Det organiserer bankens revisjon, ansetter herunder sentralbankrevisor, og fastsetter instruks for revisjonen. Representantskapet fastsetter bankens årsregnskap og vedtar etter forslag fra hovedstyret dens budsjett. Representantskapet kan etter forslag fra hovedstyret bestemme at produksjon av pengesedler og mynter eller annen forretningsmessig virksomhet som faller inn under denne loven, skal utøves av selskap som banken helt eller delvis eier. Representantskapet fører tilsyn med slike selskaper. Representantskapet avgir uttalelse om hovedstyrets protokoller, tilsynet med banken og saker som det forelegges av hovedstyret. Representantskapet avgjør i tvilstilfelle om en sak er av administrativ karakter, jf. § 6 tredje ledd, § 7 sjette ledd og § 11 andre ledd. Representantskapet fastsetter nærmere regler for bankens lån til ansatte, jfr. § 23.",
        "text": "Representantskapet fører tilsyn med bankens drift og at reglene for bankens virksomhet blir fulgt. Det organiserer bankens revisjon, ansetter herunder sentralbankrevisor, og fastsetter instruks for revisjonen. Representantskapet fastsetter bankens årsregnskap og vedtar etter forslag fra hovedstyret dens budsjett. Representantskapet kan etter forslag fra hovedstyret bestemme at produksjon av pengesedler og mynter eller annen forretningsmessig virksomhet som faller inn under denne loven, skal utøves av selskap som banken helt eller delvis eier. Representantskapet fører tilsyn med slike selskaper. Representantskapet avgir uttalelse om hovedstyrets protokoller, tilsynet med banken og saker som det forelegges av hovedstyret. Representantskapet avgjør i tvilstilfelle om en sak er av administrativ karakter, jf. § 6 tredje ledd, § 7 sjette ledd og § 11 andre ledd. Representantskapet fastsetter nærmere regler for bankens lån til ansatte, jfr. § 23."
    },
    {
        "tag": "p",
        "class": "marg",
        "html": "§ 6 femte og nytt sjette ledd skal lyde:",
        "text": "§ 6 femte og nytt sjette ledd skal lyde:"
    },
    {
        "tag": "p",
        "class": "avsnitt",
        "html": "Følgende personer kan ikke fungere som medlemmer eller vararepresentanter til hovedstyret:",
        "text": "Følgende personer kan ikke fungere som medlemmer eller vararepresentanter til hovedstyret:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">regjeringsmedlemmer</td>\n</tr>",
        "text": "1.regjeringsmedlemmer"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">statssekretærer og andre politiske medarbeidere i departementene</td>\n</tr>",
        "text": "2.statssekretærer og andre politiske medarbeidere i departementene"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">embetsmenn i departementene</td>\n</tr>",
        "text": "3.embetsmenn i departementene"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">medarbeidere i Finansdepartementet og Statsministerens kontor</td>\n</tr>",
        "text": "4.medarbeidere i Finansdepartementet og Statsministerens kontor"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.</td>\n<td class=\" morTableVerticalAlignTop morTableAlignLeft\">stortingsrepresentanter</td>\n</tr>",
        "text": "5.stortingsrepresentanter"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.</td>\n<td class=\" morTableVerticalAlignTop morTableAlignLeft\">andre politiske medarbeidere på Stortinget</td>\n</tr>",
        "text": "6.andre politiske medarbeidere på Stortinget"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">7.</td>\n<td class=\" morTableVerticalAlignTop morTableAlignLeft\">komitésekretærer på Stortinget</td>\n</tr>",
        "text": "7.komitésekretærer på Stortinget"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">8.</td>\n<td class=\" morTableVerticalAlignTop morTableAlignLeft\">medarbeidere i banken</td>\n</tr>",
        "text": "8.medarbeidere i banken"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">9.</td>\n<td class=\" morTableVerticalAlignTop morTableAlignLeft\">nærstående av personer som nevnt i nr. 1, 2, 4, 5, 6, 7 og 8.</td>\n</tr>",
        "text": "9.nærstående av personer som nevnt i nr. 1, 2, 4, 5, 6, 7 og 8."
    },
    {
        "tag": "p",
        "class": "avsnitt",
        "html": "Som nærstående etter femte ledd nr. 9 regnes slektninger i rett opp- og nedstigende linje, ektefeller, registrerte partnere, person som vedkommende bor sammen med i ekteskapslignende forhold og barn av disse.",
        "text": "Som nærstående etter femte ledd nr. 9 regnes slektninger i rett opp- og nedstigende linje, ektefeller, registrerte partnere, person som vedkommende bor sammen med i ekteskapslignende forhold og barn av disse."
    },
    {
        "tag": "p",
        "class": "marg",
        "html": "Nåværende sjette og syvende ledd blir nye syvende og åttende ledd.",
        "text": "Nåværende sjette og syvende ledd blir nye syvende og åttende ledd."
    },
    {
        "tag": "p",
        "class": "marg",
        "html": "§ 7 tredje ledd skal lyde:",
        "text": "§ 7 tredje ledd skal lyde:"
    },
    {
        "tag": "p",
        "class": "avsnitt",
        "html": "Personer som nevnt i § 6 femte og sjette ledd kan ikke fungere som medlemmer eller vararepresentanter til representantskapet.",
        "text": "Personer som nevnt i § 6 femte og sjette ledd kan ikke fungere som medlemmer eller vararepresentanter til representantskapet."
    },
    {
        "tag": "p",
        "class": "marg",
        "html": "§ 7 fjerde ledd nytt første punktum skal lyde:",
        "text": "§ 7 fjerde ledd nytt første punktum skal lyde:"
    },
    {
        "tag": "p",
        "class": "avsnitt",
        "html": "Når særlig hensyn gjør det ønskelig, kan representantskapet delegere til lederen for representantskapet å treffe avgjørelse i saker som hører under representantskapet.",
        "text": "Når særlig hensyn gjør det ønskelig, kan representantskapet delegere til lederen for representantskapet å treffe avgjørelse i saker som hører under representantskapet."
    },
    {
        "tag": "p",
        "class": "marg",
        "html": "Nåværende første punktum blir nytt andre punktum.",
        "text": "Nåværende første punktum blir nytt andre punktum."
    },
    {
        "tag": "p",
        "class": "marg",
        "html": "§ 8 skal lyde:",
        "text": "§ 8 skal lyde:"
    },
    {
        "tag": "div",
        "class": "paragraf",
        "html": "§ 8. <em class=\" \">Bankens kontorer</em>",
        "text": "§ 8. Bankens kontorer"
    },
    {
        "tag": "p",
        "class": "avsnitt",
        "html": "Banken har sitt hovedkontor i Oslo og kan opprette kontorer i Norge og i utlandet.",
        "text": "Banken har sitt hovedkontor i Oslo og kan opprette kontorer i Norge og i utlandet."
    },
    {
        "tag": "p",
        "class": "marg",
        "html": "§ 9 tredje og femte ledd oppheves.",
        "text": "§ 9 tredje og femte ledd oppheves."
    },
    {
        "tag": "p",
        "class": "marg",
        "html": "Nåværende fjerde ledd blir tredje ledd, som skal lyde:",
        "text": "Nåværende fjerde ledd blir tredje ledd, som skal lyde:"
    },
    {
        "tag": "p",
        "class": "avsnitt",
        "html": "Vararepresentanter for de ansattes medlemmer i hovedstyret ved behandlingen av administrative saker, velges av og blant de ansatte etter avtalt eller av representantskapet fastsatt valgmåte, jf. § 6 tredje ledd.",
        "text": "Vararepresentanter for de ansattes medlemmer i hovedstyret ved behandlingen av administrative saker, velges av og blant de ansatte etter avtalt eller av representantskapet fastsatt valgmåte, jf. § 6 tredje ledd."
    },
    {
        "tag": "p",
        "class": "marg",
        "html": "§ 18 skal lyde:",
        "text": "§ 18 skal lyde:"
    },
    {
        "tag": "div",
        "class": "paragraf",
        "html": "§ 18. <em class=\" \">Kreditt til staten</em>",
        "text": "§ 18. Kreditt til staten"
    },
    {
        "tag": "p",
        "class": "avsnitt",
        "html": "Banken kan ikke yte kreditt direkte til staten.",
        "text": "Banken kan ikke yte kreditt direkte til staten."
    },
    {
        "tag": "p",
        "class": "marg",
        "html": "§ 19 annet ledd annet og tredje punktum oppheves.",
        "text": "§ 19 annet ledd annet og tredje punktum oppheves."
    },
    {
        "tag": "p",
        "class": "marg",
        "html": "§ 22 skal lyde:",
        "text": "§ 22 skal lyde:"
    },
    {
        "tag": "div",
        "class": "paragraf",
        "html": "§ 22. <em class=\" \">Kreditt til og innskudd fra andre</em>",
        "text": "§ 22. Kreditt til og innskudd fra andre"
    },
    {
        "tag": "p",
        "class": "avsnitt",
        "html": "Banken kan i særlige tilfeller yte lån og andre former for kreditt til andre foretak i finansiell sektor enn banker. Vilkårene for slik kreditt fastsettes av banken.",
        "text": "Banken kan i særlige tilfeller yte lån og andre former for kreditt til andre foretak i finansiell sektor enn banker. Vilkårene for slik kreditt fastsettes av banken."
    },
    {
        "tag": "p",
        "class": "avsnitt",
        "html": "Innskudd fra andre enn banker kan mottas i særlige tilfeller. Banken fastsetter innskuddsvilkårene.",
        "text": "Innskudd fra andre enn banker kan mottas i særlige tilfeller. Banken fastsetter innskuddsvilkårene."
    },
    {
        "tag": "p",
        "class": "marg",
        "html": "§ 24 tredje punktum oppheves.",
        "text": "§ 24 tredje punktum oppheves."
    },
    {
        "tag": "p",
        "class": "marg",
        "html": "Nytt kapittel VI skal lyde:",
        "text": "Nytt kapittel VI skal lyde:"
    },
    {
        "tag": "h3",
        "class": "",
        "html": "Kapittel VI. Opplysningsplikt og beskyttelsestiltak",
        "text": "Kapittel VI. Opplysningsplikt og beskyttelsestiltak"
    },
    {
        "tag": "div",
        "class": "paragraf",
        "html": "§ 27. <em class=\" \">Opplysningsplikt</em>",
        "text": "§ 27. Opplysningsplikt"
    },
    {
        "tag": "p",
        "class": "avsnitt",
        "html": "Kongen kan ved forskrift eller enkeltvedtak bestemme at foretak i finansiell sektor, herunder banker, forsikringsselskaper, finansieringsforetak, verdipapirforetak, børser, verdipapirregistre og oppgjørssentraler, skal gi banken opplysninger om sin virksomhet, finansiering av virksomheten, sitt regnskap, transaksjoner og beholdninger på egne og kunders vegne, samt andre opplysninger som er nødvendige for bankens arbeid. Foretak som er morselskap kan pålegges å gi slike opplysninger for konsernet. Kongen kan videre bestemme at andre institusjoner, foretak og privatpersoner som er aktører i verdipapirmarkedet, driver betalingsformidling eller yter tjenester mot finansiell sektor, skal pålegges slik opplysningsplikt.",
        "text": "Kongen kan ved forskrift eller enkeltvedtak bestemme at foretak i finansiell sektor, herunder banker, forsikringsselskaper, finansieringsforetak, verdipapirforetak, børser, verdipapirregistre og oppgjørssentraler, skal gi banken opplysninger om sin virksomhet, finansiering av virksomheten, sitt regnskap, transaksjoner og beholdninger på egne og kunders vegne, samt andre opplysninger som er nødvendige for bankens arbeid. Foretak som er morselskap kan pålegges å gi slike opplysninger for konsernet. Kongen kan videre bestemme at andre institusjoner, foretak og privatpersoner som er aktører i verdipapirmarkedet, driver betalingsformidling eller yter tjenester mot finansiell sektor, skal pålegges slik opplysningsplikt."
    },
    {
        "tag": "p",
        "class": "avsnitt",
        "html": "Det kan bare fastsettes opplysningsplikt i medhold av paragrafen her for å ivareta bankens oppgaver etter loven, utarbeide offisiell statistikk eller støtte bankens eller Kredittilsynets tilsyn med soliditet og finansiell stabilitet. Opplysningene kan bare brukes til de formål som er nevnt her.",
        "text": "Det kan bare fastsettes opplysningsplikt i medhold av paragrafen her for å ivareta bankens oppgaver etter loven, utarbeide offisiell statistikk eller støtte bankens eller Kredittilsynets tilsyn med soliditet og finansiell stabilitet. Opplysningene kan bare brukes til de formål som er nevnt her."
    },
    {
        "tag": "p",
        "class": "avsnitt",
        "html": "Kongen kan i forskrift fastsette regler om omfanget og gjennomføringen av opplysningsplikt fastsatt i medhold av paragrafen her.",
        "text": "Kongen kan i forskrift fastsette regler om omfanget og gjennomføringen av opplysningsplikt fastsatt i medhold av paragrafen her."
    },
    {
        "tag": "div",
        "class": "paragraf",
        "html": "§ 28. <em class=\" \">Beskyttelsestiltak</em>",
        "text": "§ 28. Beskyttelsestiltak"
    },
    {
        "tag": "p",
        "class": "avsnitt",
        "html": "Ved kapitalbevegelser til og fra utlandet som kan føre til store problemer med betalingsbalansen eller vesentlige forstyrrelser i kapitalmarkedene, kan Kongen innføre nødvendige beskyttelsestiltak i form av penge-, kreditt- eller valutaregulering eller lignende tiltak. Banken skal ha anledning til å uttale seg før det treffes slikt vedtak.",
        "text": "Ved kapitalbevegelser til og fra utlandet som kan føre til store problemer med betalingsbalansen eller vesentlige forstyrrelser i kapitalmarkedene, kan Kongen innføre nødvendige beskyttelsestiltak i form av penge-, kreditt- eller valutaregulering eller lignende tiltak. Banken skal ha anledning til å uttale seg før det treffes slikt vedtak."
    },
    {
        "tag": "p",
        "class": "marg",
        "html": "Nåværende kapittel VI blir kapittel VII.",
        "text": "Nåværende kapittel VI blir kapittel VII."
    },
    {
        "tag": "p",
        "class": "marg",
        "html": "Nåværende §§ 27 og 28 blir nye §§ 29 og 30 under kapittel VII, der § 30 annet ledd første punktum skal lyde:",
        "text": "Nåværende §§ 27 og 28 blir nye §§ 29 og 30 under kapittel VII, der § 30 annet ledd første punktum skal lyde:"
    },
    {
        "tag": "p",
        "class": "avsnitt",
        "html": "Årsberetningen, det reviderte årsregnskap, samt representantskapets uttalelse om hovedstyrets protokoller og tilsynet med banken sendes departementet for å forelegges Kongen og meddeles Stortinget.",
        "text": "Årsberetningen, det reviderte årsregnskap, samt representantskapets uttalelse om hovedstyrets protokoller og tilsynet med banken sendes departementet for å forelegges Kongen og meddeles Stortinget."
    },
    {
        "tag": "p",
        "class": "marg",
        "html": "Nytt kapittel VIII skal lyde:",
        "text": "Nytt kapittel VIII skal lyde:"
    },
    {
        "tag": "h3",
        "class": "",
        "html": "Kapittel VIII. Tvangsmulkt og straff",
        "text": "Kapittel VIII. Tvangsmulkt og straff"
    },
    {
        "tag": "div",
        "class": "paragraf",
        "html": "§ 31. <em class=\" \">Tvangsmulkt</em>",
        "text": "§ 31. Tvangsmulkt"
    },
    {
        "tag": "p",
        "class": "avsnitt",
        "html": "For å sikre at opplysningsplikten etter § 27 blir overholdt, kan banken ved overtredelse av opplysningsplikten ilegge en tvangsmulkt til fordel for statskassen. Pålegg om tvangsmulkt er tvangsgrunnlag for utlegg. Påløpt tvangsmulkt kan i særlige tilfeller helt eller delvis ettergis. Kongen kan fastsette nærmere regler om tvangsmulkt etter bestemmelsen her.",
        "text": "For å sikre at opplysningsplikten etter § 27 blir overholdt, kan banken ved overtredelse av opplysningsplikten ilegge en tvangsmulkt til fordel for statskassen. Pålegg om tvangsmulkt er tvangsgrunnlag for utlegg. Påløpt tvangsmulkt kan i særlige tilfeller helt eller delvis ettergis. Kongen kan fastsette nærmere regler om tvangsmulkt etter bestemmelsen her."
    },
    {
        "tag": "div",
        "class": "paragraf",
        "html": "§ 32. <em class=\" \">Straff</em>",
        "text": "§ 32. Straff"
    },
    {
        "tag": "p",
        "class": "avsnitt",
        "html": "Den som forsettlig eller uaktsomt overtrer bestemmelser eller vedtak i medhold av § 28 straffes med bøter eller under særdeles skjerpende omstendigheter med fengsel inntil ett år. Den som forsettlig eller uaktsomt overtrer bestemmelser eller vedtak i medhold av § 27 straffes med bøter.",
        "text": "Den som forsettlig eller uaktsomt overtrer bestemmelser eller vedtak i medhold av § 28 straffes med bøter eller under særdeles skjerpende omstendigheter med fengsel inntil ett år. Den som forsettlig eller uaktsomt overtrer bestemmelser eller vedtak i medhold av § 27 straffes med bøter."
    },
    {
        "tag": "p",
        "class": "marg",
        "html": "Nåværende kapittel VII blir nytt kapittel IX.",
        "text": "Nåværende kapittel VII blir nytt kapittel IX."
    },
    {
        "tag": "p",
        "class": "marg",
        "html": "Nåværende § 29 blir ny § 33 under kapittel IX.",
        "text": "Nåværende § 29 blir ny § 33 under kapittel IX."
    },
    {
        "tag": "h2",
        "class": "",
        "html": "IV",
        "text": "IV"
    },
    {
        "tag": "p",
        "class": "avsnitt",
        "html": "I lov 10. juni 1988 nr. 40 om finansieringsvirksomhet og finansinstitusjoner gjøres følgende endringer:",
        "text": "I lov 10. juni 1988 nr. 40 om finansieringsvirksomhet og finansinstitusjoner gjøres følgende endringer:"
    },
    {
        "tag": "p",
        "class": "marg",
        "html": "§ 2-13 annet punktum oppheves.",
        "text": "§ 2-13 annet punktum oppheves."
    },
    {
        "tag": "p",
        "class": "marg",
        "html": "§ 3-16 første og annet ledd skal lyde:",
        "text": "§ 3-16 første og annet ledd skal lyde:"
    },
    {
        "tag": "p",
        "class": "avsnitt",
        "html": "Finansieringsforetak kan bare drive finansieringsvirksomhet og valutavirksomhet samt virksomhet som naturlig henger sammen med dette.",
        "text": "Finansieringsforetak kan bare drive finansieringsvirksomhet og valutavirksomhet samt virksomhet som naturlig henger sammen med dette."
    },
    {
        "tag": "p",
        "class": "avsnitt",
        "html": "Vedtektene skal ha bestemmelser om hva slags finansieringsvirksomhet og valutavirksomhet det enkelte foretak skal kunne drive.",
        "text": "Vedtektene skal ha bestemmelser om hva slags finansieringsvirksomhet og valutavirksomhet det enkelte foretak skal kunne drive."
    },
    {
        "tag": "p",
        "class": "marg",
        "html": "Nytt kapittel 4a skal lyde:",
        "text": "Nytt kapittel 4a skal lyde:"
    },
    {
        "tag": "h3",
        "class": "",
        "html": "Kapittel 4a. Valutavirksomhet",
        "text": "Kapittel 4a. Valutavirksomhet"
    },
    {
        "tag": "div",
        "class": "paragraf",
        "html": "§ 4a-1. <em class=\" \">Rett til å drive valutavirksomhet</em>",
        "text": "§ 4a-1. Rett til å drive valutavirksomhet"
    },
    {
        "tag": "p",
        "class": "avsnitt",
        "html": "Valutavirksomhet kan bare drives av foretak som nevnt i § 1-4 første ledd nr. 1, 3, 4 og 5.",
        "text": "Valutavirksomhet kan bare drives av foretak som nevnt i § 1-4 første ledd nr. 1, 3, 4 og 5."
    },
    {
        "tag": "p",
        "class": "avsnitt",
        "html": "Som valutavirksomhet regnes virksomhet som består i omsetning av valuta og betalingsformidling med utlandet. Med «betalingsformidling med utlandet» menes utførelse av hele eller deler av et betalingsoppdrag der betalingsmidler stilles til disposisjon for mottaker i et annet land enn i det landet betalingsoppdraget blir gitt.",
        "text": "Som valutavirksomhet regnes virksomhet som består i omsetning av valuta og betalingsformidling med utlandet. Med «betalingsformidling med utlandet» menes utførelse av hele eller deler av et betalingsoppdrag der betalingsmidler stilles til disposisjon for mottaker i et annet land enn i det landet betalingsoppdraget blir gitt."
    },
    {
        "tag": "p",
        "class": "avsnitt",
        "html": "Kongen kan ved forskrift eller enkeltvedtak gjøre unntak fra første ledd.",
        "text": "Kongen kan ved forskrift eller enkeltvedtak gjøre unntak fra første ledd."
    },
    {
        "tag": "p",
        "class": "avsnitt",
        "html": "Kongen kan i forskrift fastsette nærmere regler om valutavirksomhet.",
        "text": "Kongen kan i forskrift fastsette nærmere regler om valutavirksomhet."
    },
    {
        "tag": "div",
        "class": "paragraf",
        "html": "§ 4a-2. <em class=\" \">Finansieringsforetak som bare driver valutavirksomhet</em>",
        "text": "§ 4a-2. Finansieringsforetak som bare driver valutavirksomhet"
    },
    {
        "tag": "p",
        "class": "avsnitt",
        "html": "Det kan gis konsesjon som finansieringsforetak etter § 3-3 til foretak som bare driver valutavirksomhet.",
        "text": "Det kan gis konsesjon som finansieringsforetak etter § 3-3 til foretak som bare driver valutavirksomhet."
    },
    {
        "tag": "div",
        "class": "paragraf",
        "html": "§ 4a-3. <em class=\" \">Utenlandske foretaks valutavirksomhet i Norge</em>",
        "text": "§ 4a-3. Utenlandske foretaks valutavirksomhet i Norge"
    },
    {
        "tag": "p",
        "class": "avsnitt",
        "html": "For utenlandsk foretak som driver valutavirksomhet gjelder § 3-4 på samme måte.",
        "text": "For utenlandsk foretak som driver valutavirksomhet gjelder § 3-4 på samme måte."
    },
    {
        "tag": "h2",
        "class": "",
        "html": "V",
        "text": "V"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer. De enkelte bestemmelser i loven kan settes i kraft til ulik tid. De enkelte bestemmelser i lov 14. juli 1950 nr. 10 om valutaregulering og i lov 25. juni 1965 nr. 2 om adgang til regulering av penge- og kredittforholdene kan oppheves til ulik tid.",
        "text": "Loven trer i kraft fra den tid Kongen bestemmer. De enkelte bestemmelser i loven kan settes i kraft til ulik tid. De enkelte bestemmelser i lov 14. juli 1950 nr. 10 om valutaregulering og i lov 25. juni 1965 nr. 2 om adgang til regulering av penge- og kredittforholdene kan oppheves til ulik tid."
    },
    {
        "tag": "p",
        "class": "avsnitt",
        "html": "Kongen kan gi overgangsregler.",
        "text": "Kongen kan gi overgangsregler."
    }
]