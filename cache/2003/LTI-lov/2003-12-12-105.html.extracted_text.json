[
    {
        "tag": "p",
        "class": "marg",
        "html": "Ot.prp.nr.1 (2003–2004), Innst.O.nr.20 (2003–2004) og Besl.O.nr.29 (2003–2004). Odels- og lagtingsvedtak hhv. 2. og 9. desember 2003. Fremmet av Finansdepartementet.",
        "text": "Ot.prp.nr.1 (2003–2004), Innst.O.nr.20 (2003–2004) og Besl.O.nr.29 (2003–2004). Odels- og lagtingsvedtak hhv. 2. og 9. desember 2003. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I lov 13. juni 1980 nr. 24 om ligningsforvaltning (ligningsloven) gjøres følgende endringer:",
        "text": "I lov 13. juni 1980 nr. 24 om ligningsforvaltning (ligningsloven) gjøres følgende endringer:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "§ 2-1 skal lyde:",
        "text": "§ 2-1 skal lyde:"
    },
    {
        "tag": "div",
        "class": "paragraf",
        "html": "§ 2-1. <em class=\" \">Lokale ligningsmyndigheter</em>",
        "text": "§ 2-1. Lokale ligningsmyndigheter"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">De lokale ligningsmyndigheter består av ligningskontor, ligningsnemnd og overligningsnemnd. Ligningskontorene er statlige, og kan omfatte en eller flere kommuner. Det skal være en ligningsnemnd og en overligningsnemnd for hvert ligningskontor. Organiseringen av ligningskontorene bestemmes av departementet.</td>\n</tr>",
        "text": "1.De lokale ligningsmyndigheter består av ligningskontor, ligningsnemnd og overligningsnemnd. Ligningskontorene er statlige, og kan omfatte en eller flere kommuner. Det skal være en ligningsnemnd og en overligningsnemnd for hvert ligningskontor. Organiseringen av ligningskontorene bestemmes av departementet."
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">Ligningsnemnda skal bestå av en leder og fire andre medlemmer. For ligningsnemnder som omfatter flere kommuner etter nr. 1, velges leder og medlemmer av fylkestinget etter forslag fra de berørte kommunestyrer. For ligningsnemnder som omfatter to kommuner, foreslår hvert kommunestyre minst tre medlemmer. For ligningsnemnder som omfatter tre eller flere kommuner, foreslår hvert kommunestyre minst to medlemmer. For ligningsnemnder som omfatter en kommune etter nr. 1 velges leder og medlemmer av kommunestyret. Ligningsnemnda velger selv sin nestleder.</td>\n</tr>",
        "text": "2.Ligningsnemnda skal bestå av en leder og fire andre medlemmer. For ligningsnemnder som omfatter flere kommuner etter nr. 1, velges leder og medlemmer av fylkestinget etter forslag fra de berørte kommunestyrer. For ligningsnemnder som omfatter to kommuner, foreslår hvert kommunestyre minst tre medlemmer. For ligningsnemnder som omfatter tre eller flere kommuner, foreslår hvert kommunestyre minst to medlemmer. For ligningsnemnder som omfatter en kommune etter nr. 1 velges leder og medlemmer av kommunestyret. Ligningsnemnda velger selv sin nestleder."
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">Overligningsnemnda skal bestå av en leder og fire andre medlemmer. For overligningsnemnder som omfatter flere kommuner etter nr. 1, velges leder og medlemmene av fylkestinget etter forslag fra de berørte kommunestyrer. For overligningsnemnder som omfatter to kommuner, foreslår hvert kommunestyre minst tre medlemmer. For overligningsnemnder som omfatter tre eller flere kommuner, foreslår hvert kommunestyre minst to medlemmer. For overligningsnemnder som omfatter en kommune etter nr. 1 velges leder og medlemmer av kommunestyret. Overligningsnemnda velger selv sin nestleder. § 2-7 skal ikke være til hinder for at lederen i overligningsnemnda samtidig kan være medlem av ligningsorgan for andre kommuner.</td>\n</tr>",
        "text": "3.Overligningsnemnda skal bestå av en leder og fire andre medlemmer. For overligningsnemnder som omfatter flere kommuner etter nr. 1, velges leder og medlemmene av fylkestinget etter forslag fra de berørte kommunestyrer. For overligningsnemnder som omfatter to kommuner, foreslår hvert kommunestyre minst tre medlemmer. For overligningsnemnder som omfatter tre eller flere kommuner, foreslår hvert kommunestyre minst to medlemmer. For overligningsnemnder som omfatter en kommune etter nr. 1 velges leder og medlemmer av kommunestyret. Overligningsnemnda velger selv sin nestleder. § 2-7 skal ikke være til hinder for at lederen i overligningsnemnda samtidig kan være medlem av ligningsorgan for andre kommuner."
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">Fylkestinget, for nemnder som etter nr. 1 omfatter en kommune, kommunestyret, kan med fylkesmannens godkjenning bestemme at ligningsnemnda og overligningsnemnda skal ha et annet ulike antall medlemmer enn bestemt i nr. 2 og nr. 3.</td>\n</tr>",
        "text": "4.Fylkestinget, for nemnder som etter nr. 1 omfatter en kommune, kommunestyret, kan med fylkesmannens godkjenning bestemme at ligningsnemnda og overligningsnemnda skal ha et annet ulike antall medlemmer enn bestemt i nr. 2 og nr. 3."
    },
    {
        "tag": "p",
        "class": "marg",
        "html": "§ 2-2 nr. 1 skal lyde:",
        "text": "§ 2-2 nr. 1 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">For hvert fylke skal det være et statlig fylkesskattekontor og en fylkesskattenemnd.</td>\n</tr>",
        "text": "1.For hvert fylke skal det være et statlig fylkesskattekontor og en fylkesskattenemnd."
    },
    {
        "tag": "p",
        "class": "marg",
        "html": "§ 2-2 nr. 3 og 4 oppheves.",
        "text": "§ 2-2 nr. 3 og 4 oppheves."
    },
    {
        "tag": "p",
        "class": "marg",
        "html": "§ 2-5 første punktum skal lyde:",
        "text": "§ 2-5 første punktum skal lyde:"
    },
    {
        "tag": "p",
        "class": "avsnitt",
        "html": "Utelukket fra å gjøre tjeneste som medlem av nemnd som nevnt i §§ 2-1 til 2-4 er",
        "text": "Utelukket fra å gjøre tjeneste som medlem av nemnd som nevnt i §§ 2-1 til 2-4 er"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)</td>\n<td class=\" morTableVerticalAlignTop morTableAlignLeft\">riksadvokaten, statsadvokater, politiembetsmenn, politiadjutanter og politifullmektiger,</td>\n</tr>",
        "text": "a)riksadvokaten, statsadvokater, politiembetsmenn, politiadjutanter og politifullmektiger,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)</td>\n<td class=\" morTableVerticalAlignTop morTableAlignLeft\">skattefogder og skatteoppkrevere samt tjenestemenn ved deres kontorer, jf. skattebetalingsloven § 48,</td>\n</tr>",
        "text": "b)skattefogder og skatteoppkrevere samt tjenestemenn ved deres kontorer, jf. skattebetalingsloven § 48,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)</td>\n<td class=\" morTableVerticalAlignTop morTableAlignLeft\">tjenestemenn ved ligningsforvaltningen,</td>\n</tr>",
        "text": "c)tjenestemenn ved ligningsforvaltningen,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)</td>\n<td class=\" morTableVerticalAlignTop morTableAlignLeft\">enhver som er fradømt stemmerett i offentlige anliggender,</td>\n</tr>",
        "text": "d)enhver som er fradømt stemmerett i offentlige anliggender,"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)</td>\n<td class=\" morTableVerticalAlignTop morTableAlignLeft\">enhver som i løpet av de siste ti år er straffet for overtredelse av denne lov, skatteloven, skattebetalingsloven, straffeloven § 406, regnskapsloven eller lovene om merverdiavgift og om avgift på investeringer m.v. og</td>\n</tr>",
        "text": "e)enhver som i løpet av de siste ti år er straffet for overtredelse av denne lov, skatteloven, skattebetalingsloven, straffeloven § 406, regnskapsloven eller lovene om merverdiavgift og om avgift på investeringer m.v. og"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)</td>\n<td class=\" morTableVerticalAlignTop morTableAlignLeft\">enhver som i løpet av de siste ti år er ilagt tilleggsskatt etter § 10-4 nr. 1 annet punktum.</td>\n</tr>",
        "text": "f)enhver som i løpet av de siste ti år er ilagt tilleggsskatt etter § 10-4 nr. 1 annet punktum."
    },
    {
        "tag": "p",
        "class": "marg",
        "html": "§ 2-6 nr. 1 skal lyde:",
        "text": "§ 2-6 nr. 1 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">Enhver stemmeberettiget person som bor i kommunen, fylket eller riket er valgbar og plikter å gjøre tjeneste etter valg eller oppnevning som medlem av, eller varamedlem til, nemnd som nevnt i §§ 2-1 til 2-3.</td>\n</tr>",
        "text": "1.Enhver stemmeberettiget person som bor i kommunen, fylket eller riket er valgbar og plikter å gjøre tjeneste etter valg eller oppnevning som medlem av, eller varamedlem til, nemnd som nevnt i §§ 2-1 til 2-3."
    },
    {
        "tag": "p",
        "class": "marg",
        "html": "§ 2-8 nr. 1 skal lyde:",
        "text": "§ 2-8 nr. 1 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">Medlemmer av nemnd som nevnt i §§ 2-1 til 2-4, og like mange varamedlemmer for disse, velges eller oppnevnes for fire år.</td>\n</tr>",
        "text": "1.Medlemmer av nemnd som nevnt i §§ 2-1 til 2-4, og like mange varamedlemmer for disse, velges eller oppnevnes for fire år."
    },
    {
        "tag": "p",
        "class": "marg",
        "html": "§ 2-9 nr. 2 annet punktum skal lyde:",
        "text": "§ 2-9 nr. 2 annet punktum skal lyde:"
    },
    {
        "tag": "p",
        "class": "avsnitt",
        "html": "Engasjert sakkyndig kan gis adgang til å møte i nemnd.",
        "text": "Engasjert sakkyndig kan gis adgang til å møte i nemnd."
    },
    {
        "tag": "p",
        "class": "marg",
        "html": "§ 3-11 nytt nr. 4 skal lyde:",
        "text": "§ 3-11 nytt nr. 4 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">Der endringssaken er avgjort av ligningskontoret i medhold av § 9-8 nr. 4 og skattyter ikke har kommet med innsigelser til varsel om endring, gjelder § 8-3 nr. 5 tilsvarende. Hvis tilleggsskatt ilegges, følges reglene i nr. 1 til 3.</td>\n</tr>",
        "text": "4.Der endringssaken er avgjort av ligningskontoret i medhold av § 9-8 nr. 4 og skattyter ikke har kommet med innsigelser til varsel om endring, gjelder § 8-3 nr. 5 tilsvarende. Hvis tilleggsskatt ilegges, følges reglene i nr. 1 til 3."
    },
    {
        "tag": "p",
        "class": "marg",
        "html": "§ 4-7 nr. 1 skal lyde:",
        "text": "§ 4-7 nr. 1 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">1.</td>\n<td class=\" morTableVerticalAlignTop morTableAlignLeft\">Selvangivelse med vedlegg skal leveres innen utgangen av mai i året etter inntektsåret.</td>\n</tr>",
        "text": "1.Selvangivelse med vedlegg skal leveres innen utgangen av mai i året etter inntektsåret."
    },
    {
        "tag": "p",
        "class": "marg",
        "html": "§ 4-7 nytt nr. 3 skal lyde",
        "text": "§ 4-7 nytt nr. 3 skal lyde"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">Skattyter som lignes etter § 2-4 nr. 1 bokstav c skal levere selvangivelse med vedlegg innen utgangen av april i året etter inntektsåret.</td>\n</tr>",
        "text": "3.Skattyter som lignes etter § 2-4 nr. 1 bokstav c skal levere selvangivelse med vedlegg innen utgangen av april i året etter inntektsåret."
    },
    {
        "tag": "p",
        "class": "marg",
        "html": "Nåværende nr. 3 og 4 blir nytt nr. 4 og 5.",
        "text": "Nåværende nr. 3 og 4 blir nytt nr. 4 og 5."
    },
    {
        "tag": "p",
        "class": "marg",
        "html": "§ 4-7 nytt nr. 6 skal lyde:",
        "text": "§ 4-7 nytt nr. 6 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">6.</td>\n<td class=\" morTableVerticalAlignTop morTableAlignLeft\">Ligningskontoret kan etter søknad fra regnskapsfører eller revisor som bistår næringsdrivende med utfylling av selvangivelse med vedlegg, gi utsettelse av leveringsfristen for en mindre andel av søkerens klienter. Søknaden må gjelde navngitte skattytere. Utsettelse på dette grunnlag kan ikke gis lengre enn til 30. juni i året etter inntektsåret.</td>\n</tr>",
        "text": "6.Ligningskontoret kan etter søknad fra regnskapsfører eller revisor som bistår næringsdrivende med utfylling av selvangivelse med vedlegg, gi utsettelse av leveringsfristen for en mindre andel av søkerens klienter. Søknaden må gjelde navngitte skattytere. Utsettelse på dette grunnlag kan ikke gis lengre enn til 30. juni i året etter inntektsåret."
    },
    {
        "tag": "p",
        "class": "marg",
        "html": "§ 4-7 nytt nr. 7 skal lyde:",
        "text": "§ 4-7 nytt nr. 7 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">7.</td>\n<td class=\" morTableVerticalAlignTop morTableAlignLeft\">Skattedirektoratet kan forlenge fristen etter nr. 1 og nr. 2 med inntil en måned, for grupper av skattytere og for enkelt-skattytere som skal levere selvangivelse til mer enn 10 kommuner.</td>\n</tr>",
        "text": "7.Skattedirektoratet kan forlenge fristen etter nr. 1 og nr. 2 med inntil en måned, for grupper av skattytere og for enkelt-skattytere som skal levere selvangivelse til mer enn 10 kommuner."
    },
    {
        "tag": "p",
        "class": "marg",
        "html": "§ 4-7 nytt nr. 8 skal lyde:",
        "text": "§ 4-7 nytt nr. 8 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">8.</td>\n<td class=\" morTableVerticalAlignTop morTableAlignLeft\">Skattedirektoratet kan bestemme at skattyter som leverer selvangivelse på papir, skal levere selvangivelsen tidligere enn leveringsfristen som er fastsatt i nr. 1, dog ikke tidligere enn utgangen av mars måned.</td>\n</tr>",
        "text": "8.Skattedirektoratet kan bestemme at skattyter som leverer selvangivelse på papir, skal levere selvangivelsen tidligere enn leveringsfristen som er fastsatt i nr. 1, dog ikke tidligere enn utgangen av mars måned."
    },
    {
        "tag": "p",
        "class": "marg",
        "html": "Nåværende nr. 6 og 7 blir nytt nr. 9 og 10.",
        "text": "Nåværende nr. 6 og 7 blir nytt nr. 9 og 10."
    },
    {
        "tag": "p",
        "class": "marg",
        "html": "Overskriften i § 6-5 skal lyde:",
        "text": "Overskriften i § 6-5 skal lyde:"
    },
    {
        "tag": "div",
        "class": "paragraf",
        "html": "§ 6-5. <em class=\" \">Om finansielle instrumenter m.v.</em>",
        "text": "§ 6-5. Om finansielle instrumenter m.v."
    },
    {
        "tag": "p",
        "class": "marg",
        "html": "§ 6-5 nytt nr. 3 skal lyde:",
        "text": "§ 6-5 nytt nr. 3 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">3.</td>\n<td class=\" morTableVerticalAlignTop morTableAlignLeft\">Verdipapirregistre skal ukrevet gi ligningsmyndighetene oppgave over forhold som kan få betydning for skattleggingen av den enkelte investor ved realisasjon av aksjer. Det skal blant annet gis opplysninger om erverv og avganger i løpet av inntektsåret, om utdelt utbytte og om beholdning ved utgangen av inntektsåret. Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år.</td>\n</tr>",
        "text": "3.Verdipapirregistre skal ukrevet gi ligningsmyndighetene oppgave over forhold som kan få betydning for skattleggingen av den enkelte investor ved realisasjon av aksjer. Det skal blant annet gis opplysninger om erverv og avganger i løpet av inntektsåret, om utdelt utbytte og om beholdning ved utgangen av inntektsåret. Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år."
    },
    {
        "tag": "p",
        "class": "marg",
        "html": "§ 6-5 nr. 3 blir nytt nr. 4.",
        "text": "§ 6-5 nr. 3 blir nytt nr. 4."
    },
    {
        "tag": "p",
        "class": "marg",
        "html": "§ 6-11 nr. 1 bokstav a skal lyde:",
        "text": "§ 6-11 nr. 1 bokstav a skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a.</td>\n<td class=\" morTableVerticalAlignTop morTableAlignLeft\">aksjekapitalens størrelse og aksjenes antall og størrelse, herunder endringer i løpet av inntektsåret som følge av stiftelse, emisjoner, fusjon, fisjon mv.,</td>\n</tr>",
        "text": "a.aksjekapitalens størrelse og aksjenes antall og størrelse, herunder endringer i løpet av inntektsåret som følge av stiftelse, emisjoner, fusjon, fisjon mv.,"
    },
    {
        "tag": "p",
        "class": "marg",
        "html": "§ 6-11 nr. 1 bokstav b skal lyde:",
        "text": "§ 6-11 nr. 1 bokstav b skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b.</td>\n<td class=\" morTableVerticalAlignTop morTableAlignLeft\">eiere av aksjer pr. 1. januar i ligningsåret identifisert ved personnummer, endringer av aksjonærsammensetningen i løpet av inntektsåret, utdelt utbytte og øvrige opplysninger som kan få betydning for skattleggingen av den enkelte aksjonær ved realisasjon av aksjer.</td>\n</tr>",
        "text": "b.eiere av aksjer pr. 1. januar i ligningsåret identifisert ved personnummer, endringer av aksjonærsammensetningen i løpet av inntektsåret, utdelt utbytte og øvrige opplysninger som kan få betydning for skattleggingen av den enkelte aksjonær ved realisasjon av aksjer."
    },
    {
        "tag": "p",
        "class": "marg",
        "html": "§ 6-11 nr. 2 skal lyde:",
        "text": "§ 6-11 nr. 2 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">2.</td>\n<td class=\" morTableVerticalAlignTop morTableAlignLeft\">Med mindre annet er bestemt, leveres oppgave som nevnt i nr. 1 til ligningskontoret for den kommune hvor selskapet har sitt kontor eller styret har sitt sete, eventuelt til Sentralskattekontoret for storbedrifter dersom selskapet lignes der.</td>\n</tr>",
        "text": "2.Med mindre annet er bestemt, leveres oppgave som nevnt i nr. 1 til ligningskontoret for den kommune hvor selskapet har sitt kontor eller styret har sitt sete, eventuelt til Sentralskattekontoret for storbedrifter dersom selskapet lignes der."
    },
    {
        "tag": "p",
        "class": "marg",
        "html": "§ 6-11 nytt nr. 5 skal lyde:",
        "text": "§ 6-11 nytt nr. 5 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">5.</td>\n<td class=\" morTableVerticalAlignTop morTableAlignLeft\">Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år, samt begrense plikten etter nr. 1-3 for selskaper som nevnt i nr. 4.</td>\n</tr>",
        "text": "5.Departementet kan gi forskrift om utfylling og gjennomføring av denne bestemmelsen, herunder bestemme at det skal gis opplysninger om forhold som nevnt for tidligere år, samt begrense plikten etter nr. 1-3 for selskaper som nevnt i nr. 4."
    },
    {
        "tag": "p",
        "class": "marg",
        "html": "§§ 7-3 og 7-4 oppheves. Nåværende § 7-5 blir § 7-3.",
        "text": "§§ 7-3 og 7-4 oppheves. Nåværende § 7-5 blir § 7-3."
    },
    {
        "tag": "p",
        "class": "marg",
        "html": "§ 9-5 nr. 7 nytt tredje punktum skal lyde:",
        "text": "§ 9-5 nr. 7 nytt tredje punktum skal lyde:"
    },
    {
        "tag": "p",
        "class": "avsnitt",
        "html": "Bestemmelsene i første og annet punktum gjelder ikke der ligningskontoret tar opp spørsmål om endring i medhold av § 9-8 nr. 4.",
        "text": "Bestemmelsene i første og annet punktum gjelder ikke der ligningskontoret tar opp spørsmål om endring i medhold av § 9-8 nr. 4."
    },
    {
        "tag": "p",
        "class": "marg",
        "html": "§ 9-8 nytt nr. 4 skal lyde:",
        "text": "§ 9-8 nytt nr. 4 skal lyde:"
    },
    {
        "tag": "table",
        "class": "avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">4.</td>\n<td class=\" morTableVerticalAlignTop morTableAlignLeft\">Ligningskontoret avgjør endringsspørsmål som tas opp etter § 9-5 nr. 1 a, dersom saken gjelder skattyter som skal levere selvangivelse etter § 4-7 nr. 1 og ny ligningsavgjørelse foreligger innen ett år etter utløpet av selvangivelsesfristen i § 4-7 nr. 1.</td>\n</tr>",
        "text": "4.Ligningskontoret avgjør endringsspørsmål som tas opp etter § 9-5 nr. 1 a, dersom saken gjelder skattyter som skal levere selvangivelse etter § 4-7 nr. 1 og ny ligningsavgjørelse foreligger innen ett år etter utløpet av selvangivelsesfristen i § 4-7 nr. 1."
    },
    {
        "tag": "p",
        "class": "marg",
        "html": "Nåværende § 9-8 nr. 4 blir nytt nr. 5.",
        "text": "Nåværende § 9-8 nr. 4 blir nytt nr. 5."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Endringene under I trer i kraft straks med virkning fra 1. januar 2004.",
        "text": "Endringene under I trer i kraft straks med virkning fra 1. januar 2004."
    }
]