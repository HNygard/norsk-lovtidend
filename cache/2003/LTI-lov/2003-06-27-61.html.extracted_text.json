[
    {
        "tag": "p",
        "class": "marg",
        "html": "Ot.prp.nr.92 (2002–2003), Innst.O.nr.123 (2002–2003) og Besl.O.nr.136 (2002–2003). Odels- og lagtingsvedtak hhv. 16. og 19. juni 2003. Fremmet av Finansdepartementet.",
        "text": "Ot.prp.nr.92 (2002–2003), Innst.O.nr.123 (2002–2003) og Besl.O.nr.136 (2002–2003). Odels- og lagtingsvedtak hhv. 16. og 19. juni 2003. Fremmet av Finansdepartementet."
    },
    {
        "tag": "p",
        "class": "avsnitt",
        "html": "I lov 13. juni 1975 nr. 35 om skattlegging av undersjøiske petroleumsforekomster m.v. gjøres følgende endringer:",
        "text": "I lov 13. juni 1975 nr. 35 om skattlegging av undersjøiske petroleumsforekomster m.v. gjøres følgende endringer:"
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "marg",
        "html": "§ 3 bokstav c tredje ledd skal lyde:",
        "text": "§ 3 bokstav c tredje ledd skal lyde:"
    },
    {
        "tag": "p",
        "class": "avsnitt",
        "html": "Ved samlet realisasjon av den virksomhet som underskuddet er oppstått i, eller ved sammenslutning av selskapet med annet selskap, kan samlet udekket underskudd som nevnt i annet ledd kreves overført fra det overdragende til det overtakende selskap.",
        "text": "Ved samlet realisasjon av den virksomhet som underskuddet er oppstått i, eller ved sammenslutning av selskapet med annet selskap, kan samlet udekket underskudd som nevnt i annet ledd kreves overført fra det overdragende til det overtakende selskap."
    },
    {
        "tag": "p",
        "class": "marg",
        "html": "§ 3 bokstav c fjerde ledd blir nytt åttende ledd.",
        "text": "§ 3 bokstav c fjerde ledd blir nytt åttende ledd."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "marg",
        "html": "§ 3 bokstav c nytt fjerde, femte, sjette og syvende ledd skal lyde:",
        "text": "§ 3 bokstav c nytt fjerde, femte, sjette og syvende ledd skal lyde:"
    },
    {
        "tag": "p",
        "class": "avsnitt",
        "html": "Hvis en skattepliktig etter § 5 i et inntektsår har underskudd som omfatter utgifter til fjerning av innretninger brukt i utvinning, behandling eller rørledningstransport (fjerningsutgifter), skal fjerningsutgiftene, begrenset oppad til samlet underskudd i inntektsåret, fremføres særskilt (fjerningsunderskudd). Forrige punktum gjelder likevel ikke fjerningsutgifter pådratt før det er truffet vedtak om fjerning i medhold av petroleumsloven. Annet ledd i denne bokstav gjelder tilsvarende for fjerningsunderskudd.",
        "text": "Hvis en skattepliktig etter § 5 i et inntektsår har underskudd som omfatter utgifter til fjerning av innretninger brukt i utvinning, behandling eller rørledningstransport (fjerningsutgifter), skal fjerningsutgiftene, begrenset oppad til samlet underskudd i inntektsåret, fremføres særskilt (fjerningsunderskudd). Forrige punktum gjelder likevel ikke fjerningsutgifter pådratt før det er truffet vedtak om fjerning i medhold av petroleumsloven. Annet ledd i denne bokstav gjelder tilsvarende for fjerningsunderskudd."
    },
    {
        "tag": "p",
        "class": "avsnitt",
        "html": "Fjerningsunderskudd og øvrig underskudd i et tidligere år skal være fratrukket i sin helhet før det gis fradrag for underskudd i et senere år. Fjerningsunderskuddet fratrekkes etter øvrig underskudd samme år.",
        "text": "Fjerningsunderskudd og øvrig underskudd i et tidligere år skal være fratrukket i sin helhet før det gis fradrag for underskudd i et senere år. Fjerningsunderskuddet fratrekkes etter øvrig underskudd samme år."
    },
    {
        "tag": "p",
        "class": "avsnitt",
        "html": "Når det ved opphør av særskattepliktig virksomhet foreligger et udekket fjerningsunderskudd, kan den skattepliktige kreve utbetalt fra staten skatteverdien av slikt underskudd. Skatteverdien fastsettes ved å multiplisere udekket fjerningsunderskudd i alminnelig inntekt og i grunnlaget for særskatt med gjeldende skattesatser på opphørstidspunktet. Beløpet fastsettes av ligningsmyndighetene ved ligningen for det året den særskattepliktige virksomheten opphører.",
        "text": "Når det ved opphør av særskattepliktig virksomhet foreligger et udekket fjerningsunderskudd, kan den skattepliktige kreve utbetalt fra staten skatteverdien av slikt underskudd. Skatteverdien fastsettes ved å multiplisere udekket fjerningsunderskudd i alminnelig inntekt og i grunnlaget for særskatt med gjeldende skattesatser på opphørstidspunktet. Beløpet fastsettes av ligningsmyndighetene ved ligningen for det året den særskattepliktige virksomheten opphører."
    },
    {
        "tag": "p",
        "class": "avsnitt",
        "html": "Sjette ledd gjelder tilsvarende når et fjerningsunderskudd står udekket ved oppløsning av et selskap eller annen skattepliktig innretning.",
        "text": "Sjette ledd gjelder tilsvarende når et fjerningsunderskudd står udekket ved oppløsning av et selskap eller annen skattepliktig innretning."
    },
    {
        "tag": "h2",
        "class": "",
        "html": "III",
        "text": "III"
    },
    {
        "tag": "p",
        "class": "marg",
        "html": "§ 3 bokstav g skal lyde:",
        "text": "§ 3 bokstav g skal lyde:"
    },
    {
        "tag": "p",
        "class": "avsnitt",
        "html": "Det gis ikke i noe tilfelle fradrag for avsetninger til dekning av fremtidige utgifter til fjerning av innretninger brukt i utvinning, behandling eller rørledningstransport.",
        "text": "Det gis ikke i noe tilfelle fradrag for avsetninger til dekning av fremtidige utgifter til fjerning av innretninger brukt i utvinning, behandling eller rørledningstransport."
    },
    {
        "tag": "h2",
        "class": "",
        "html": "IV",
        "text": "IV"
    },
    {
        "tag": "p",
        "class": "marg",
        "html": "§ 5 sjette ledd annet punktum skal lyde:",
        "text": "§ 5 sjette ledd annet punktum skal lyde:"
    },
    {
        "tag": "p",
        "class": "avsnitt",
        "html": "Bestemmelsene i § 3 c annet ledd første og tredje punktum samt tredje ledd får tilsvarende anvendelse på overskytende friinntekt etter foregående punktum.",
        "text": "Bestemmelsene i § 3 c annet ledd første og tredje punktum samt tredje ledd får tilsvarende anvendelse på overskytende friinntekt etter foregående punktum."
    },
    {
        "tag": "h2",
        "class": "",
        "html": "V",
        "text": "V"
    },
    {
        "tag": "p",
        "class": "avsnitt",
        "html": "Endringen under I trer i kraft straks.",
        "text": "Endringen under I trer i kraft straks."
    },
    {
        "tag": "p",
        "class": "avsnitt",
        "html": "Endringen under II trer i kraft straks med virkning for underskudd oppstått fra og med inntektsåret 2003.",
        "text": "Endringen under II trer i kraft straks med virkning for underskudd oppstått fra og med inntektsåret 2003."
    },
    {
        "tag": "p",
        "class": "avsnitt",
        "html": "Endringen under III trer i kraft straks med virkning for fjerningsutgifter pådratt fra og med lovens vedtakelse.",
        "text": "Endringen under III trer i kraft straks med virkning for fjerningsutgifter pådratt fra og med lovens vedtakelse."
    },
    {
        "tag": "p",
        "class": "avsnitt",
        "html": "Endringen under IV trer i kraft straks med virkning fra og med inntektsåret 2002.",
        "text": "Endringen under IV trer i kraft straks med virkning fra og med inntektsåret 2002."
    }
]