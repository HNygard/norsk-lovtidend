[
    {
        "tag": "p",
        "class": "marg",
        "html": "<a data-id=\"forarbeid/otprp-8-200304\" class=\" reference\" href=\"/forarbeid/otprp-8-200304\">Ot.prp.nr.8 (2003–2004)</a>, <a data-id=\"forarbeid/inns-o-21-200304\" class=\" reference\" href=\"/forarbeid/inns-o-21-200304\">Innst.O.nr.21 (2003–2004)</a> og <a data-id=\"forarbeid/besl-o-15-200304\" class=\" reference\" href=\"/forarbeid/besl-o-15-200304\">Besl.O.nr.15 (2003–2004)</a>. Odels- og lagtingsvedtak hhv. 25. november og 9. desember 2003. Fremmet av Olje- og energidepartementet.",
        "text": "Ot.prp.nr.8 (2003–2004), Innst.O.nr.21 (2003–2004) og Besl.O.nr.15 (2003–2004). Odels- og lagtingsvedtak hhv. 25. november og 9. desember 2003. Fremmet av Olje- og energidepartementet."
    },
    {
        "tag": "h2",
        "class": "",
        "html": "I",
        "text": "I"
    },
    {
        "tag": "p",
        "class": "avsnitt",
        "html": "I <a data-id=\"lov/1990-06-29-50\" class=\" reference\" href=\"/lov/1990-06-29-50\">lov 29. juni 1990 nr. 50</a> om produksjon, omforming, overføring, omsetning, fordeling og bruk av energi m.m. (energiloven) gjøres følgende endringer:",
        "text": "I lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) gjøres følgende endringer:"
    },
    {
        "tag": "p",
        "class": "marg",
        "html": "§ 5A-2 nytt tredje ledd skal lyde:",
        "text": "§ 5A-2 nytt tredje ledd skal lyde:"
    },
    {
        "tag": "p",
        "class": "avsnitt",
        "html": "Rasjoneringsmyndigheten kan delegere myndighet til å treffe vedtak i forbindelse med gjennomføring av rasjonering til Kraftforsyningens beredskapsorganisasjon (KBO). Kapittel VI om klage og omgjøring i <a data-id=\"lov/1967-02-10\" class=\" reference\" href=\"/lov/1967-02-10\">lov 10. februar 1967</a> om behandlingsmåten i forvaltningssaker (forvaltningsloven) gjelder ikke for enkeltvedtak som er truffet av rasjoneringsmyndigheten eller KBO i forbindelse med gjennomføring av rasjonering. For saker som behandles av KBO gjelder heller ikke <a data-id=\"lov/1967-02-10/kapii\" class=\" reference\" href=\"/lov/1967-02-10/kapii\">forvaltningsloven kapittel II</a> om ugildhet. Saker skal likevel forberedes og avgjøres etter en forsvarlig, saklig og nøytral saksbehandling.",
        "text": "Rasjoneringsmyndigheten kan delegere myndighet til å treffe vedtak i forbindelse med gjennomføring av rasjonering til Kraftforsyningens beredskapsorganisasjon (KBO). Kapittel VI om klage og omgjøring i lov 10. februar 1967 om behandlingsmåten i forvaltningssaker (forvaltningsloven) gjelder ikke for enkeltvedtak som er truffet av rasjoneringsmyndigheten eller KBO i forbindelse med gjennomføring av rasjonering. For saker som behandles av KBO gjelder heller ikke forvaltningsloven kapittel II om ugildhet. Saker skal likevel forberedes og avgjøres etter en forsvarlig, saklig og nøytral saksbehandling."
    },
    {
        "tag": "p",
        "class": "marg",
        "html": "Gjeldende § 5A-2 tredje ledd blir nytt fjerde ledd.",
        "text": "Gjeldende § 5A-2 tredje ledd blir nytt fjerde ledd."
    },
    {
        "tag": "p",
        "class": "marg",
        "html": "Ny § 7-7 skal lyde:",
        "text": "Ny § 7-7 skal lyde:"
    },
    {
        "tag": "div",
        "class": "paragraf",
        "html": "§ 7-7. <em class=\" \">(Overtredelsesgebyr)</em>",
        "text": "§ 7-7. (Overtredelsesgebyr)"
    },
    {
        "tag": "p",
        "class": "avsnitt",
        "html": "Departementet kan ilegge den som uaktsomt eller forsettlig overtrer § 5A-2 i denne lov, overtredelsesgebyr. Det samme gjelder ved slik overtredelse av bestemmelser eller pålegg gitt i medhold av § 5A-2 der adgang til å ilegge overtredelsesgebyr er særskilt bestemt.",
        "text": "Departementet kan ilegge den som uaktsomt eller forsettlig overtrer § 5A-2 i denne lov, overtredelsesgebyr. Det samme gjelder ved slik overtredelse av bestemmelser eller pålegg gitt i medhold av § 5A-2 der adgang til å ilegge overtredelsesgebyr er særskilt bestemt."
    },
    {
        "tag": "p",
        "class": "avsnitt",
        "html": "Ilagt gebyr er tvangsgrunnlag for utlegg. Krav på gebyr innkreves av Statens innkrevingssentral. Innkrevingssentralen kan inndrive kravet ved trekk i lønn og andre lignende ytelser etter reglene i <a data-id=\"lov/1984-06-08-59/§2-7\" class=\" reference\" href=\"/lov/1984-06-08-59/%C2%A72-7\">dekningsloven § 2-7</a>. Innkrevingssentralen kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. <a data-id=\"lov/1980-02-08-2/kap5\" class=\" reference\" href=\"/lov/1980-02-08-2/kap5\">panteloven kapittel 5</a>, og utleggsforretningen kan holdes på Innkrevingssentralens kontor etter <a data-id=\"lov/1992-06-26-86/§7-9\" class=\" reference\" href=\"/lov/1992-06-26-86/%C2%A77-9\">tvangsfullbyrdelsesloven § 7-9</a> første ledd.",
        "text": "Ilagt gebyr er tvangsgrunnlag for utlegg. Krav på gebyr innkreves av Statens innkrevingssentral. Innkrevingssentralen kan inndrive kravet ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd."
    },
    {
        "tag": "p",
        "class": "marg",
        "html": "Ny § 7-8 skal lyde:",
        "text": "Ny § 7-8 skal lyde:"
    },
    {
        "tag": "div",
        "class": "paragraf",
        "html": "§ 7-8. <em class=\" \">(Foretak)</em>",
        "text": "§ 7-8. (Foretak)"
    },
    {
        "tag": "p",
        "class": "avsnitt",
        "html": "Når en overtredelse som kan medføre overtredelsesgebyr etter § 7-7 er begått av noen som har handlet på vegne av et foretak, kan overtredelsesgebyr ilegges foretaket. Dette gjelder selv om overtredelsesgebyr ikke kan ilegges noen enkeltperson. Med foretak menes her selskap, enkeltpersonforetak, stiftelse, forening eller annen sammenslutning, bo eller offentlig virksomhet.",
        "text": "Når en overtredelse som kan medføre overtredelsesgebyr etter § 7-7 er begått av noen som har handlet på vegne av et foretak, kan overtredelsesgebyr ilegges foretaket. Dette gjelder selv om overtredelsesgebyr ikke kan ilegges noen enkeltperson. Med foretak menes her selskap, enkeltpersonforetak, stiftelse, forening eller annen sammenslutning, bo eller offentlig virksomhet."
    },
    {
        "tag": "p",
        "class": "avsnitt",
        "html": "Ved avgjørelsen av om et foretak skal ilegges overtredelsesgebyr og ved utmåling av sanksjonen skal det særlig legges vekt på",
        "text": "Ved avgjørelsen av om et foretak skal ilegges overtredelsesgebyr og ved utmåling av sanksjonen skal det særlig legges vekt på"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">a)\t</td>\n<td class=\" morTableVerticalAlignTop morTableAlignLeft\">overtredelsens grovhet,</td>\n</tr>",
        "text": "a)\tovertredelsens grovhet,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">b)\t</td>\n<td class=\" morTableVerticalAlignTop morTableAlignLeft\">om foretaket ved retningslinjer, instruksjon, opplæring, kontroll eller andre tiltak kunne forebygget overtredelsen,</td>\n</tr>",
        "text": "b)\tom foretaket ved retningslinjer, instruksjon, opplæring, kontroll eller andre tiltak kunne forebygget overtredelsen,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">c)\t</td>\n<td class=\" morTableVerticalAlignTop morTableAlignLeft\">om overtredelsen er begått for å fremme foretakets interesser,</td>\n</tr>",
        "text": "c)\tom overtredelsen er begått for å fremme foretakets interesser,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">d)\t</td>\n<td class=\" morTableVerticalAlignTop morTableAlignLeft\">om foretaket har hatt eller kunne oppnådd noen fordel ved overtredelsen,</td>\n</tr>",
        "text": "d)\tom foretaket har hatt eller kunne oppnådd noen fordel ved overtredelsen,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">e)\t</td>\n<td class=\" morTableVerticalAlignTop morTableAlignLeft\">om det foreligger gjentakelse,</td>\n</tr>",
        "text": "e)\tom det foreligger gjentakelse,"
    },
    {
        "tag": "table",
        "class": "listeItem avsnitt",
        "html": "<tr>\n<td data-level=\"1\" class=\"morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5\">f)\t</td>\n<td class=\" morTableVerticalAlignTop morTableAlignLeft\">foretakets økonomiske evne.</td>\n</tr>",
        "text": "f)\tforetakets økonomiske evne."
    },
    {
        "tag": "h2",
        "class": "",
        "html": "II",
        "text": "II"
    },
    {
        "tag": "p",
        "class": "avsnitt",
        "html": "Loven trer i kraft fra den tid Kongen bestemmer.",
        "text": "Loven trer i kraft fra den tid Kongen bestemmer."
    }
]